<html><header><meta charset="utf-8"><title>港版3區</title></header><body><h1>港版3區</h1><p>平井堅十周年紀念LiveDVD&#13;<br>&#13;<br>日版2區賣上近$400，港版同佢用埋同一個Master，發行商都標明試機級，$98抵買！</p><p>中島美嘉BEST</p><p>挾着《NANA》女主角之名，絕對熱爆；出道4年首隻精選，20首MV中13首是《NANA》嘅歌，迷哥迷姊們畀錢啦！</p><p>韓版3區（英文字幕）&#13;<br>&#13;<br>親切的金子</p><p>港版3區，單碟收錄晒dts同DD音效！不過呢隻韓版3區齋玩dts，音效取樣當然高好多，而且重多咗Bonus收錄㖭！</p><p>黑幫千金要結婚2</p><p>第1集超爆笑！在韓國創下500萬戲院入場人次；今次第2集一樣原班人馬拍攝，評語唔錯，追韓族必買！</p><p>外出</p><p>師奶殺手裴勇俊加純情玉女孫藝珍，齋男女主角都好有睇頭；再睇碟面「18禁」！聽講幾激情吓！</p><p>美版1區&#13;<br>&#13;<br>冒牌伴郎生擒姊妹團</p><p>戲院都重上緊，1區咁又話殺到！胡胡鬧鬧婚宴喜劇，想開心吓嘅不妨一睇。</p><p>無國界追兇</p><p>同樣係上畫中嘅戲，故事改編自真人真事，為亡妻，在血腥的非洲大陸上千里尋兇，幾有迫力！</p><p>驚心洞嚇</p><p>驚慄加怪物，總大有捧場客！碟場內OK好賣，聲畫表現唔錯，放假想炸吓機必買。</p><p>長途嚇機</p><p>早前香港戲院都上過，都幾好收吓！3萬呎高空上玩密室困獸鬥，故事曲折、劇情驚險萬分。</p><p>DVDPro（23326326）&#13;<br> 地址：旺角奶路臣街6E德發商場地庫B4舖</p></body></html>