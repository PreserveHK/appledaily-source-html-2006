<html><header><meta charset="utf-8"><title>新人王當選十優歌手<br>側田新年攞頭彩</title></header><body><h1>新人王當選十優歌手<br>側田新年攞頭彩</h1><p>前晚港台於銅鑼灣時代廣場倒數活動上，宣布十大中文金曲優秀流行歌手大獎得主，得獎者如陳奕迅、古巨基、容祖兒、何韻詩、Twins及側田等齊齊參與蘋果倒數迎接2006。而以新人身份入選十優歌手的側田，更成為最受現場觀眾歡迎的一位。</p><p>古巨基、Twins、容祖兒、陳奕迅（Eason）、何韻詩及側田等十優歌手得主，前晚齊到時代廣場出席蘋果倒數2006活動，有份入選的李克勤、周杰倫、劉德華及楊千嬅則因有工作在身未能到場。側田是今年唯一以新人身份入選的得主，但全晚表演以他出場時的反應最為熱烈。&#13;<br> </p><p>自潑冷水</p><p>側田今年成績不俗，但他竟潑自己冷水說：「我成日都覺得好多嘢係easycomeeasygo，起得快就跌得快，所以我一定要好努力做嘢。」身為其好友的古巨基則表示自己入選當然開心，不過令他感到雙倍興奮的是見到側田入選，他說：「今次見到側田有份入選十優，我嘅興奮比起自己入選多，可以話係雙倍興奮，我會叫佢諗嘢唔好咁灰。」</p><p>急覓男友</p><p>而入行十年的何韻詩今年首次入選十優歌手，她笑說：「我覺得呢份係最好嘅新年禮物，我知道自己入選嗰吓真係好感動，直頭有少少想喊，我九六年參加新秀，入行都十年啦，覺得揚眉吐咗一啖小氣。」&#13;<br> 祖兒則笑言寄望今年能找到一個好男友及推出一張出色的國語大碟，她說：「我想搵個好男友有餐安樂茶飯啦，搵個人肉暖爐、安樂椅同人肉鬧鐘。」&#13;<br> 此外，一眾歌手於台上預備倒數時，Eason早了拉響手上紙炮，遭其他的歌手取笑，大會的煙花亦早了少許爆發。在踏入○六年的一刻，何韻詩及容祖兒互相擁抱，台上亦有不少歌手取出相機自拍。&#13;<br> 採訪：李珮洳　攝影：仇志德</p></body></html>