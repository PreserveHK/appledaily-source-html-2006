<html><header><meta charset="utf-8"><title>黃佩霞惹再婚誤會</title></header><body><h1>黃佩霞惹再婚誤會</h1><p>黃佩霞前晚同新婚老公RyanBlair喺中環出席除夕派對，佢透露早前同家人及囡囡去咗馬來西亞旅行，不過就唔算度蜜月，佢𠵱家打算去埃及同老公補度蜜月，因為想去參觀古迹名勝，佢重話好多人成日誤會佢再婚，佢老公Ryan都有同佢講，因為係有個女但冇結婚先令人誤會，其實係好自然嘅事。</p></body></html>