<html><header><meta charset="utf-8"><title>顧紀筠新年派對鬥閃</title></header><body><h1>顧紀筠新年派對鬥閃</h1><p>左二起：李司棋、胡楓同顧紀筠噚日就去會展中心宣傳靈芝孢子產品，原來三個代言人都不約而同喺自己屋企慶祝新嘅一年。顧紀筠同朋友喺屋企舉行派對，佢話：「我搞嗰個party，呂方同鄭裕玲（DoDo）都有嚟，我哋話要好閃，所以DoDo姐好閃呀！」而胡楓就好溫馨，佢有個孫仔喺外地返嚟同佢一齊過新年。</p></body></html>