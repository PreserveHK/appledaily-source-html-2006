<html><header><meta charset="utf-8"><title>新年吹雞：<br>A貨當正DesignerChair唔買CopyCat呻笨！</title></header><body><h1>新年吹雞：<br>A貨當正DesignerChair唔買CopyCat呻笨！</h1><p>剛踏入2006年，唔夠一個月又話到農曆新年，而臨近過年，大家都習慣為送舊迎新而忙到爆，換家具、換電器、換牆紙……但求耳目一新賀新歲。而梳化，肯定要放在換物清單中的頭三位，訂貨、排期等送貨起碼預兩、三星期，家陣揀定都係時候！&#13;<br>記者：招佩珊&#13;<br>攝影：譚盈傑、陳陶鈞、林栢鈞&#13;<br></p><p>激似90%</p><p>Kling舒適椅&#13;<br> 原價：$2,960&#13;<br> 特價：$1,776（a）&#13;<br> 尺寸：67×94×65cm&#13;<br> L字形的單座位布料舒適椅，最有DesignerChair的神髓，4個街坊有3個都誤以為它是名師之作。底部的弧形設計可向前後搖，坐上去好似瞓於搖籃內，舒服死，連腳踏仔特價期間二千有找，抵到爛！</p><p>的骰型</p><p>KLAPPSTA布質扶手椅　$790（b）&#13;<br> 尺寸：78×73×73cm&#13;<br> 設計簡約的單座位，椅背、扶手筆直一塊似板狀，貼牆擺無空位剩唔阻碇，細細張夠的骰，最啱玩Minimal家居品味。</p><p>流線型</p><p>音樂符號櫈　$2,980（d）&#13;<br> 尺寸：63.5×71×74cm&#13;<br> 打側睇似音樂符號因而得名，流線型設計，感覺摩登，可增強屋內空間的視覺感，適合年輕屋主口味。</p><p>其他心水「抄貓」&#13;<br>&#13;<br>坐墊厚</p><p>灰色單座位　&#13;<br> 原價：$1,980&#13;<br> 特價：$1,580（a）&#13;<br> 尺寸：65×80×77cm&#13;<br> 金屬架配上超厚布面座位，PatPat坐得好舒服，但梳化背偏矮，只夠挨到半個背脊，賣點當然是型仔設計，另有雙座位可選擇。</p><p>顏色Sharp</p><p>青綠色休閒椅　&#13;<br> 原價：$1,290&#13;<br> 特價：$1,032（a）&#13;<br> 尺寸：61×88×72cm&#13;<br> 真皮加人造皮，底部呈弧形設計，可以好似搖搖椅向前向後搖，Sharp色最啱用來撞白色屋。</p><p>似Ball喎</p><p>白色休閒椅　$2,800（d）&#13;<br> 尺寸：直徑86cm&#13;<br> 望住佢，自然聯想到另一張名牌波櫈，不過呢張座位較淺，白色椅身以纖維做成，座位用真皮，有多色選擇，揀紅色就最入型入格。</p><p>屈得梳化床</p><p>FlapSofabed　$4,999（c）&#13;<br> 尺寸：195×86×79cm&#13;<br> 此梳化同某法國梳化名牌款好似，但只0價錢；米色布面3座位，背部及座位左右兩端均可向下屈，攤平成一張195×115cm的雙人床。</p><p>平買正版DesignerChair</p><p>專賣DesignerChair的aluminium同帝家都做緊Sales，惟獨前者減價Item現貨有限，幾張起幾張止，後者就要預2-3個月。</p><p>Marshmallow黑×白</p><p>原價：$32,800&#13;<br> 特價：$10,000（e）&#13;<br> 尺寸：130×80×80cm&#13;<br> 與設計師GeorgeNelson的時鐘設計一樣，梳化分解成多個部份，座墊用上不同顏色配搭，就是更凸顯其獨立感，幾何設計是PopDesign的代表。</p><p>BallChair</p><p>原價：$73,800&#13;<br> 特價：$36,900（e）&#13;<br> 尺寸：105×98×120cm&#13;<br> 最多人講得出佢個名的BallChair，專家教路正版最明顯是內櫳由5塊墊組成，若然唔係呢個數基本上係流櫈。</p><p>Charles&amp;RayEamesNo.670　</p><p>原價：$39,980&#13;<br> 特價：$22,980（e）&#13;<br> 尺寸：80×70×84cm&#13;<br> 坊間有不少炒作此名牌大班椅，但紫檀木的彎位、皮墊的夾位，坐落去的感覺，正貨同炒作係好唔同。價錢連腳踏。</p><p>PhilippeStarckMademoiselle（只限Display）</p><p>原價：$5,999&#13;<br> 特價：$4,999（c）&#13;<br> 尺寸：55×52.5×80cm&#13;<br> 非一般的膠櫈仔，座位暗花綠色綣布，配透明膠櫈腳，有街坊唔識貨，重話膠櫈咁Cheap。</p><p>呃晒街坊　普通梳化當名牌</p><p>換梳化，一般家庭頂多預幾千蚊Budget，但記者驚訝市面有不少款式，靚仔程度足以媲美萬萬聲的DesignerChair，就連街坊都將平嘢當作係DesignerChair。將十多張混有正印DesignerChair同似層層的梳化圖片俾街坊揀，叫佢哋揀出認為係DesignerChair兼且覺得最靚仔的一張，結果係點？真作假時假亦真，2個街坊同樣揀紅色L形梳化為最型仔的DesignerChair，Sorry囉！呢張只不過係減價後值千幾蚊的梳化，最爆笑係張Marshmallow竟然被當作假嘢，嗰位Designer睇到怕且只得歎句「唔識貨」。想買平版靚梳化，大可以拎住本《1,000Chairs》做參考。</p><p>邊張DesignerChair最靚仔？</p><p>回收梳化唔使煩</p><p>換新家具，最煩係舊有的如何處置？就以梳化為例，又大又重，搬去垃圾房認真搵自己笨！其實不少家具舖都設回收舊梳化服務，回收價由數十元起（可參考下列店舖資料內每間舖的回收價），冇手尾跟何樂而不為？</p><p>店舖資料</p><p>（a）@HOME（28921313）&#13;<br> 沙田鄉事會路138號新城市中央廣場L2230-250號舖&#13;<br> *回收舊梳化：$200-$300/張&#13;<br> &#13;<br> （b）IKEA（31250888）&#13;<br> 沙田鄉事會路138號新城市中央廣場L3及L5&#13;<br> *回收舊梳化：$70/張&#13;<br> &#13;<br> （c）aluminium（25774066）&#13;<br> 灣仔皇后大道東58-64號地舖及地庫（蘭杜街入口）&#13;<br> *減價期間不設回收舊梳化服務&#13;<br> &#13;<br> （d）FancyDesign（29549090）&#13;<br> 土瓜灣馬頭圍道262-270號1樓全層&#13;<br> *不設回收舊梳化服務&#13;<br> &#13;<br> （e）帝家設計（28817272）&#13;<br> 銅鑼灣京士頓街9號家居廣場地舖3B及地庫&#13;<br> *回收舊梳化：$150-$500/張；特價只限於2006年1月15日前訂貨，需時2-3個月。</p></body></html>