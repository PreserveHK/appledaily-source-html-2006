<html><header><meta charset="utf-8"><title>雷有暉做騷要知危險位</title></header><body><h1>雷有暉做騷要知危險位</h1><p>雷有暉噚日喺新城電台做節目嘉賓，佢一向玩開band，經常都有幫手做演唱會，講起齊秦個北京演唱會有鼓手跌死單新聞，雷有暉話聽到呢個消息好震驚，佢覺得做演唱會綵排環節好緊要，起碼都知道邊啲位有危險，佢重話早排做「金曲情牽半世紀」個音樂騷，綵排時都有個舞蹈員跌咗落台，好彩冇事。</p></body></html>