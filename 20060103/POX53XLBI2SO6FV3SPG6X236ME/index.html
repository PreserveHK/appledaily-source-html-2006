<html><header><meta charset="utf-8"><title>　　工展會選吉祥物派糖熊仔贏晒 - 李八方</title></header><body><h1>　　工展會選吉祥物派糖熊仔贏晒 - 李八方</h1><p>工展會噚日公布「我最喜愛的吉祥物」選舉結果，九隻參賽嘅吉祥物當中，有狗仔、熊仔、雞仔、蜜蜂等等，比賽夠晒民主，由市民投票選出心頭好，結果由力達藥業嘅PaPa熊（中）、南順香港集團嘅勞工小子（左）同文化村長者用品展銷中心嘅紅茶狗（右），分別奪得工展會「我最愛的吉祥物」選舉冠、亞及季軍。&#13;<br> 呢隻熊仔驟眼睇有少少似維尼熊，着住藍色工人褲都真係幾醒神。有份設計嘅市場主任徐欣茵話，PaPa熊呢幾日不時都會喺攤位度派吓糖咁，吸引唔少小朋友嚟攞糖。&#13;<br> 出到派糖呢招，唔怪得之成為最受歡迎吉祥物啦，財爺唐唐係咪應該學吓嘢呢？&#13;<br> 曾顯華攝&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>