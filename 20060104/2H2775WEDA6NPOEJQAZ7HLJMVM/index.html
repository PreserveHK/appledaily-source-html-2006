<html><header><meta charset="utf-8"><title>　　行會開鑼 - 李八方</title></header><body><h1>　　行會開鑼 - 李八方</h1><p>煲呔果然勤力，一過咗元旦假期就馬上開工。噚朝一早同班部長開完早禱會，就馬上開行會，滙報上京之行，阿爺閂埋門，可能有特別訓示。&#13;<br> 政改告一段落，特區政府轉移目標搞民生經濟喎，本來鬍鬚仔曾俊華做世貿會議做得唔錯，連查史美倫見到佢都同佢握握手恭喜吓，不過，聽講佢老哥遲吓會調去做特首辦主任，應該係堅料，佢都冇否認。&#13;<br> 至於冬冬局長就着得鬼火咁靚，同阿瑟王李國章局長以及黃仁龍司長一齊去開會。行會自從擴大咗，班問責高官唔係人人都要開行會，所以好多人都係過路人，冇份聽行會滙報。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>