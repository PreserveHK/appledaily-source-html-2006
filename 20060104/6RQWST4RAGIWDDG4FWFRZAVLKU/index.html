<html><header><meta charset="utf-8"><title>家徒四壁老伯歎欠搬遷費</title></header><body><h1>家徒四壁老伯歎欠搬遷費</h1><p>數星期前，七十四歲的王校伯伯終於收到房屋署的配屋通知書，意味他可以脫離板間房的生活，提升私人空間。「我以前喺油麻地租房住，嗰幢樓又殘又舊，加上幾伙人共用一個廚房、廁所，好唔方便，點似得公屋，關埋門就一家一伙咁好吖！」</p><p>生活無着申領綜援</p><p>王伯五十年代初由大陸來港謀生，從事過多種行業，他退休前在麵館工作。「我做到六十歲，當時都唔想退休，但老闆嫌我老都冇辦法。」王伯欷歔歎道。&#13;<br> 王伯退休後曾當過一段時間替工，可惜近年工作機會不多，他生活無以為繼，三年前開始申領綜援金。「我做人就好簡單，幾蚊餸菜又食一餐，如果唔係今次搬屋搞唔掂，我都唔想麻煩人幫。」單身的王伯說。</p><p>自行籌措搬遷開支</p><p>王伯是綜援長者，新屋的上期、按金可獲社會福利署資助，但其他搬遷開支及雜費按金，則要他自行籌措。王伯表示︰「房屋署唔包鐵閘，單係裝鐵閘都要三千蚊，另外又要交電費、水費按金，重未計買電器、家具，老實講，我平日嘅綜援金都係繃繃緊，根本冇多餘錢剩，𠵱家我都幾頭痛。」&#13;<br> 王伯坦言，他除了幾件隨身衣物、一個電飯煲及杯碟外，已沒有甚麼可帶到新居，急需援助。王伯個案由露宿者行動委員會轉介，蘋果日報慈善基金有見其需要，已即時撥款一萬元，減輕他的搬遷費壓力。&#13;<br> 捐款編號︰C1894&#13;<br> &#13;<br> 暖流熱線&#13;<br> 電話：29908688&#13;<br> 傳真：23702192&#13;<br> 電郵：adfund@appledaily.com&#13;<br> 網址： http://www.charity.atnext.com </p></body></html>