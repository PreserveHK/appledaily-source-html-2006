<html><header><meta charset="utf-8"><title>　　長毛五字贈示威者 - 李八方</title></header><body><h1>　　長毛五字贈示威者 - 李八方</h1><p>睇電視成日聽到差人對住個疑犯話「唔係事必要你講，除非你自己想講啦，但係你所講嘅嘢，可能用筆寫低同用嚟做呈堂證供」。呢句執法人員警誡詞，大家聽就聽得多，但當有朝一日，真係有差人兜口兜面咁同你講時，好多人都唔識點應對。立法會保安事務委員會噚日討論呢句警誡詞用字問題，主席阿涂認為最好要加多句「你有權保持緘默」，先可以凸顯警誡詞嘅精神。&#13;<br> 自稱俾差佬警誡得最多嘅長毛就話，上個月世貿會議警察喺告士打道拉成九百幾人嗰陣，當警察對示威者宣讀警誡詞時，好多人唔知點算，猛問長毛係咪真係可以乜都唔講。&#13;<br> 長毛就教路話，下次一聽到差人咁講，只需緊記「明白，冇嘢講」呢五個字就OK。唔知各位示威者收到未？&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>