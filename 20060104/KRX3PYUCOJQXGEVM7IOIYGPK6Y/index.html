<html><header><meta charset="utf-8"><title>GF6150受蟲患缺貨</title></header><body><h1>GF6150受蟲患缺貨</h1><p>近排行腦場，高性能顯示卡亦算熱賣，不過發現唔少舖嘅GF6150都有缺貨現像，重記得早排因為佢功能齊全，價錢又算合理，所以頗受用家歡迎，正路應唔會無貨賣，雖然供貨廠商唔算多，不過都係主機板數一數二嘅大牌子，缺貨現像就更為少見。有Sales話原來最近兩個星期都無新貨返，更有小道消息話原來GF6150鬧蟲蟲（有Bug），正在全力滅蟲之際，所以暫停供貨咁話喎，所以要遲下先可以見到新貨落場。</p><p>DVD燒碟機再插水</p><p>早2、3個星期已經話DVD燒碟機價位邁向三嚿水心理關口，估唔到咁快就要將資料更正，應係跌破$300、直插$270！現時大多數品牌嘅DVD燒碟機已經守唔住三百蚊關口，有台製型號已經直插$270左右，即使有名氣，如Samsung或BenQ亦都只係守喺$280-$290，ComboDrive一類幾乎可斷症死亡！重會唔會有得平？真係無人答到你。&#13;<br> &#13;<br> 記者、攝影：許福合&#13;<br> &#13;<br> Centralfield&#13;<br> 查詢電話：23870272&#13;<br> 地址：深水埗高登電腦商場1樓10-16a號舖	</p></body></html>