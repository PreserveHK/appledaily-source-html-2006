<html><header><meta charset="utf-8"><title>台名人心水美食</title></header><body><h1>台名人心水美食</h1><p>名人食嘢，係唔係特別講究嘅呢？據講，台灣前海基會董事長辜振甫嘅夫人辜嚴倬雲，最鍾意食華國飯店嘅鐵板炒飯同意大利麵；立法院長王金平，最喜歡食神旺飯店嘅滷鵝片同埋鵝血；著名旅美小提琴家林昭亮，最愛台北長榮桂冠嘅小籠湯包。鐵板炒飯同意大利麵，分別盛惠八十三蚊港紙左右；小籠包就一籠十隻，計落四十七蚊港銀，一啲都唔貴！</p></body></html>