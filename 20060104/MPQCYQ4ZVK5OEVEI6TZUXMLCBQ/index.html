<html><header><meta charset="utf-8"><title>飯聞煮派：酸子添法大魚頭撲粉香過頭</title></header><body><h1>飯聞煮派：酸子添法大魚頭撲粉香過頭</h1><p>老媽子：「阿女，今晚記住返來飲雞湯呀！我重燜咗羊腩同豬手呀！」雖然老媽子你煮呢啲中國傳統餸好好食，不過成日都係咁煮我唔怕食到悶你都煮到悶啦！不如阿媽你就學吓人稱舅父嘅泰國廚龍哥咁，用泰式香料去煲雞湯、煮大魚頭啦！&#13;<br>&#13;<br>記者：趙善怡&#13;<br>攝影：楊錦文&#13;<br>&#13;<br>Model：Fion、C.Chau（TheGroup）&#13;<br>示範：泰輕鬆泰式菜館（22676737）&#13;<br>地址：新蒲崗崇齡街新蒲崗廣場1字樓B05-07號舖</p><p>三味大魚頭&#13;<br>酸子添香口</p><p>聞煮價：$25/4人&#13;<br> 需時：30分鐘&#13;<br> 老媽子最喜歡在家整薑葱燜大魚雲，係就係可以辟到魚腥味，不過就始終唔夠惹味。舅父話用泰國出晒名醒胃的酸子去打造個三味汁，淋落炸香的魚雲度，咁就最夠香口啦！</p><p>咩料：</p><p>大魚頭半個、＊酸子、蒜頭2粒、辣椒1隻、葱頭2粒、芫荽1棵&#13;<br> &#13;<br> 調味料：鹽及糖適量</p><p>速成法：</p><p>1）大魚頭洗淨後，抹乾水後撲粉，備用。&#13;<br> &#13;<br> 2）滾起油鑊，將大魚頭炸熟，撈起。&#13;<br> &#13;<br> 3）另起鑊將所有切碎的香料爆香，加入以酸子榨出來的酸汁，最後放進已炸起的大魚頭，略煮入味便成。</p><p>聞煮貼士：</p><p>C.Chau：「個汁係好香，不過好似唔係咁入味喎！」&#13;<br> &#13;<br> 師傅話：想啲芡汁容易滲入個魚雲度，就一定要為條魚撲粉，咁啲汁就會好易黏上！&#13;<br> &#13;<br> ＊酸子：即羅望子，南洋特產，豆科植物，味道帶酸。烹調時只取其液汁。含有維他命，具有殺菌、整腸效用。</p><p>英文：Three-FlavorBigFishHead</p><p>Ingredients:1/2bigfishhead,2pieceseachofsourplumandgarlic,1hotpepper,2onionsand1stalkofparsley&#13;<br> &#13;<br> Seasonings:Properamounteachofsaltandsugar&#13;<br> &#13;<br> Method:&#13;<br> 1.Cleanfishhead,wipedryanddustflour,thensetasideforlateruse.&#13;<br> &#13;<br> 2.Bringoiltoboil,deep-fryfishheaduntilitiscookedandtakeout.&#13;<br> &#13;<br> 3.Heatwokandsauteallofthedicedspicyingredients,addinjuicethatismadeoftheplums,andfinallyputinthefriedfishhead,thencookforawhileuntiltheflavorisabsorbed.Serve.&#13;<br> &#13;<br> Tips:Tomakethickeningenterthefishheadmoreeasily,dustflouroverthefishheadsothatthethickeningcanstickontothefishheadeasily.</p><p>印尼文：KepalaIkanTigaRasa</p><p>Bahan-bahan:1/2buahkepalaikanbesar,2siungbawangputihdanpremasam,1buahcabai,2buahbawangmerah,1batangketumbar&#13;<br> &#13;<br> Bahanbumbu:secukupnyagaramdangula&#13;<br> &#13;<br> Caramembuat:&#13;<br> 1.Bersihkankepalaikanbesardankeringkannya,laluoleskantepungsagu,sisihkan.&#13;<br> &#13;<br> 2.Panaskansepanciminyakgoreng,gorengkepalaikanhinggamatang,angkat.&#13;<br> &#13;<br> 3.Panaskanpanci,tumisbahan-bahanygtelahdiiris,tambahkanjusygdiperasdrpremasam,akhirnyamasukkankepalaikanbesarygtelahdigoreng,masaknyasebentar,sajikan.&#13;<br> &#13;<br> Tips:Andaharusmemupurkantepungsagupadakepalaikansupayakepalaikanlebihmudahmenyeraprasakuah.&#13;<br> &#13;<br> （繙譯：語言專家諮詢公司，電話：23648988）</p><p>泰式鹹菜豬手煲&#13;<br>蔬菜中和油膩感</p><p>聞煮價：$55/4人&#13;<br> 需時：50分鐘&#13;<br> 鹹菜燜豬肉睇怕你就食得多，如將豬肉換成豬手，並以泰式香料作調味，這個做法也許你未必試過！豬手雖然香口，不過就會肥膩啲，所以為了抵銷油膩感，可加入喜歡吃的蔬菜去中和番吓味蕾。</p><p>咩料：</p><p>豬手1隻、鹹菜1棵、炸豆腐3件、南薑4片、花椒6粒、八角6粒、桂皮3片、芫荽1棵、蒜頭6粒&#13;<br> &#13;<br> 調味料：豉油4湯匙、糖3茶匙</p><p>速成法：</p><p>1）滾起油鑊，將原隻豬手炸熟，備用。&#13;<br> &#13;<br> 2）另開油鑊爆香南薑、花椒、八角、桂皮、芫荽及蒜頭等香料。&#13;<br> &#13;<br> 3）加入調味料及水，待滾。放回豬手燜約半小時至入味，最後加入鹹酸菜及炸豆腐略煮便成。</p><p>聞煮貼士：</p><p>Fion：咁大隻豬手，好似好難整熟喎！？&#13;<br> &#13;<br> 師傅話：豬手大隻難熟，所以喺炸嘅時候，要控制住油溫唔好過猛，中慢火就最適合。</p><p>泰式羊腩煲&#13;<br>南薑係秘技</p><p>聞煮價：$38/4人&#13;<br> 需時：2小時15分鐘&#13;<br> 泰國出產的南薑味道比中國的為濃，新鮮時會散發出猶如花香的清新香氣，用它來燜羊腩可喚起另一種泰式風味。不過，由於羊肉本身肉質帶羶，所以一定要加入大量香料才能辟味。</p><p>咩料：</p><p>羊腩羊斤、南乳1磚、八角5粒、桂皮3片、＊南薑4片、馬蹄6粒、芫荽1棵、蒜頭6粒、枝竹2條&#13;<br> &#13;<br> 調味料：鹽適量</p><p>速成法：</p><p>1）先將羊腩切件後汆水，備用。&#13;<br> &#13;<br> 2）將所有材料加水連同羊腩放入煲內以慢火約2小時。&#13;<br> &#13;<br> 3）最後加入調味及枝竹便可上碟。</p><p>聞煮貼士：</p><p>C.Chau：羊腩係咪一定要汆水先可以煮？&#13;<br> &#13;<br> 師傅話：先將羊腩汆水，目的係想迫出羊肉嘅血水。&#13;<br> &#13;<br> ＊南薑：樣子極似中國薑的南薑，色澤偏白。源自於印度及東南亞的它，味道清爽帶香甜，並帶花香味，但不宜直接食用。</p><p>酸辣海底椰煲雞&#13;<br>半個鐘滾起驅寒湯</p><p>聞煮價：$40/4人&#13;<br> 需時：30分鐘&#13;<br> 椰子煲雞是冬季滋補且清甜的湯水，但略嫌味道有少許單調，那倒不如以做冬蔭公的方法去烹調出味道酸酸辣辣的雞湯，咁就可以一路食一路驅寒啦！</p><p>咩料：</p><p>雞半隻、＊海底椰2顆、南薑4片、香茅2條、檸檬葉4片、辣椒仔3隻、番茄1個&#13;<br> &#13;<br> 醃料：油1茶匙、鹽及糖適量&#13;<br> &#13;<br> 調味料：鮮椰醬5湯匙、辣油2茶匙</p><p>速成法：</p><p>1）用熱水將雞件汆水備用。&#13;<br> &#13;<br> 2）另起一鍋熱水加入其他材料及雞件一起煮熟，注入鮮椰醬。&#13;<br> &#13;<br> 3）加上辣油待滾，放進海底椰便成。</p><p>聞煮貼士：</p><p>Fion：啲雞煮得耐咪會變老，唔好食囉？&#13;<br> &#13;<br> 師傅話：其實呢個算係滾湯，半個鐘已經整好，所以雞件重好鮮嫩，撈番嚟食都得！&#13;<br> &#13;<br> ＊海底椰：有新鮮及乾貨之分，並具有清熱潤肺及止咳潤喉的功效。新鮮的海底椰表面有「衣」，要剝下層「衣」，才可見到其白裏透光的真身。</p></body></html>