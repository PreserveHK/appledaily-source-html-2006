<html><header><meta charset="utf-8"><title>　　方津生好歌喉 - 李八方</title></header><body><h1>　　方津生好歌喉 - 李八方</h1><p>醫學會舊年底搞搞新意思，唔開聖誕派對，轉咗搞除夕晚會，重搵公關公司幫手，聽講成晚冇冷場，啲飛重好好賣，三十六圍座無虛席，破晒紀錄。&#13;<br> 會長蔡堅同搞手史泰祖以及陳以誠當然好開心，嗰晚嘅節目都好豐富，有JoeJunior表演，唔講唔知，醫生好多都好有才華，陳四萬細佬方津生原來好唱得，嗰晚喺台上唱意大利歌劇，男女聲都唱埋；另外有幾位醫生原來長期有打band，又彈又唱，非常精采。&#13;<br> 除夕晚會喺黃竹坑香港醫學專科學院大樓舉行，重請到行會召集人梁振英、立會主席范太出席。史醫生話每位只收八百八十大元，好抵玩，三百幾人一齊countdown，諗吓都夠晒熱鬧。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>