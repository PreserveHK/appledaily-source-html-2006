<html><header><meta charset="utf-8"><title>　　小馬哥邀曾蔭權訪台 - 李八方</title></header><body><h1>　　小馬哥邀曾蔭權訪台 - 李八方</h1><p>台北市長馬英九噚日接見記協台灣訪問團。小馬哥同記協講，上年特區政府唔畀簽證佢嚟香港，佢係香港出世嘅「香港仔」，竟然嚟唔到香港，真係令佢好唔高興，今年台北同香港嘅雙城論壇就喺台北搞，都可以考慮邀請煲呔嚟，交流吓環保同垃圾收集問題。&#13;<br> 唔知係咪見到香港自由行咁發，台灣就完全唔畀大陸人去旅行，小馬哥又話，佢贊成開放大陸觀光客訪台，可以促進兩岸人民交流，又可緩和兩岸關係，但交流之餘，台灣一定唔可以忘記大陸嘅武力威脅，一定要有適當嘅國防。&#13;<br> 如果馬英九真係提出邀請，煲呔都應該諗吓啦，至少為港人爭取唔到普選，都可以做啲嘢促進吓祖國統一大業嘛。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>