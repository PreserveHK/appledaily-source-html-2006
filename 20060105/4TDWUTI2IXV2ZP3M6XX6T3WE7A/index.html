<html><header><meta charset="utf-8"><title>唔停口！：好味壽司日賣150碟</title></header><body><h1>唔停口！：好味壽司日賣150碟</h1><p>中環Landmark大翻新，瘦東去中環Shopping次數頻密好多，有日行完街下晝4點幾，口痕痕想搵嘢填吓肚，於是貢上ifc「千両」歎個Tea，一坐低照舊Order至愛嘅大金槍魚腩壽司，味道依舊濃郁甘香，魚肉及魚脂分布均勻，入口即溶簡直唔停得口，食完一碟再嚟一碟，職員話大金槍魚腩壽司係全場最好賣壽司，重日賣150碟，我信！食Tea都差不多成嚿水落樓，係貴咗啲，但好味喎，我覺得值㗎。</p><p>千両（22347633）&#13;<br> 地址：中環ifcMall2期3樓3099-3100&#13;<br> &#13;<br> 瘦東：專食貴夾唔飽嘅嘢，口味同揀男友一樣：嘴刁！</p></body></html>