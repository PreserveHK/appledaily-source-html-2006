<html><header><meta charset="utf-8"><title>飯聞煮派：杭劇暖身腩肉紮到㷫哈哈</title></header><body><h1>飯聞煮派：杭劇暖身腩肉紮到㷫哈哈</h1><p>天文台話今個禮拜尾又會轉涼？無有怕！大廚Vincent專登整番客三餸一湯嘅經典杭州暖身菜給兩位靚女，唔好以為Fit到震嘅May同Maggie避忌大嚿嘅五花腩，Vincent煮完之後全數清盤，覺得油膩？有豆腐三文治同黃酒雞湯中和，再嚟個鹹肉菜飯打底，飽肚暖身，唔怪得佢兩個愈食愈少衫啦！&#13;<br>&#13;<br>記者：鄺天樂　攝影：陳盛臣&#13;<br>Model：May、Maggie&#13;<br>鳴謝：Vincent＠活色生香（60322843）</p><p>東坡肉　激放紹酒味</p><p>聞煮價：$60/2人&#13;<br> 需時：2小時30分鐘&#13;<br> 杭州名菜東坡肉絕對叫愛美之人又愛又恨，五花腩肥膏與肉一層隔一層，眼見滿是油光，入口則香而不膩，再加上五花腩的脂肪加上整支紹興酒，食香甜腩肉之餘，以包點拌汁吃，必定暖盡全身。</p><p>咩料：</p><p>豬腩肉半斤、紅麯米2湯匙、*八角1茶匙、冰糖3両、紹興酒650毫升、薑2片、葱2棵、水草4條（浸軟）</p><p>速成法：</p><p>1)豬腩肉切成正方件，以水草紮緊，飛水及泡油後備用。&#13;<br> 2)把紅麯米、八角、薑及葱放入煲湯袋內，備用。&#13;<br> 3)在煲中煮冰糖至半溶後，倒下紹興酒煮滾並把湯袋放下，煮45-60分鐘至出味，放下已紮好的豬腩肉燜3-4小時，即成。</p><p>聞煮貼士：</p><p>*八角&#13;<br> 對呼吸道疾病及氣管不適有舒緩作用，可用於治療呼吸急促、哮喘等症狀，但切記勿攝取過量。</p><p>英文PorkBellyinTung-PoStyle</p><p>Ingredients:300gporkbelly,3piecesofrocksugar,2tbspredkojicrice,1tbspaniseed,650mlShaoxingwine,2stalksofspringonion,2gingerslicesand4sticksofstraw(soakinadvance)&#13;<br> Method:1.Cuttheporkbellyintoasquarepieceandfastenwithstraw,thensetasideforlateruse.&#13;<br> 2.Stuffredkojicrice,aniseed,springonionandgingerintoasoupbagandsetasideforlateruse.&#13;<br> 3.Stir-fryrocksugarinapotuntilitishalfmelted,thenaddShaoxingwineandbringtoboil.Putinthesoupbag,cookfor45to60minutesuntiltheflavorcomesout,thenputinporkbellyandcookfor3-4hours.Serve.&#13;<br> Tips:Itisrecommendedtouseaclaypotinsteadofametalpot,andcookoverlowheatsothattheflavorwillcomeoutandtheporkwillgettendermorequickly.</p><p>印尼文DagingDongPo</p><p>Bahan-bahan:300gramdagingbabi(bagianperut),3potonggulabatu,2sendoksupmonascuspurpureus,1sendoksuppehkak,650mlarakShao,2batangbawangprei,2lembarjahe,4batangrumputair(direndamdulu)&#13;<br> Caramembuat:1.Potongdagingbabijadibentukkotakdanikatnyakerasdngrumputair,sisihkan.&#13;<br> 2.Masukkanmonascuspurpureus,pehkak,bawangpreidanjahekedlmkarungsup,sisihkan.&#13;<br> 3.Tumisgulabatuhinggasetengahmelarut,tambahkanarakShao,mendidih,lalumasukkankarungsupdanmasaknyaselama45-60menitagarkeluargakanrasanya,akhirnyamasukkandagingbabidanmasakselama3-4jamlagi,sajikan.&#13;<br> Tips:SebaiknyaAndamenggantipancimetaldenganpancitembikar,danharusmemasakbahanbumbudenganapikecilbarudapatmengeluarkanrasanya.&#13;<br> 繙譯：語言專家諮詢公司（電話：23648988）</p><p>黃酒煮雞　記得加紅棗</p><p>聞煮價：$25/2人&#13;<br> 需時：1小時25分鐘&#13;<br> 羊肉、汽鍋雞食完暖笠笠，但兩樣都係步驟複雜、製作時間長，整好蚊都瞓。好彩Vincent話用黃酒加紅棗、龍眼肉嚟煮雞都得，方便快捷，個半鐘搞掂！</p><p>咩料：</p><p>雞髀1隻、*紅棗1両（先浸）、*龍眼肉1両（先浸）、紹興酒2碗、雞湯2碗、薑2片</p><p>速成法：</p><p>1)將紹興酒、雞湯及薑一同放入鍋中煮滾後，落紅棗及龍眼肉煲40-60分鐘至出味。&#13;<br> 2)將湯料煮至大滾後熄火，放下已洗淨及瀝乾水的雞髀，浸10-15分鐘至熟，即成。</p><p>聞煮貼士：</p><p>Vincent：考吓你啦，知唔知點解要熄火後先放隻雞髀落去浸吖？&#13;<br> Maggie：因為熄火浸唔會令雞肉變老嘛，想考我？無咁易！</p><p>*紅棗&#13;<br> 含豐富維生素C，能夠使膽固醇變成膽汁酸，有效預防膽結石的發生。&#13;<br> *龍眼肉&#13;<br> 常食能開胃益脾、對血虛健忘、驚悸失眠、神經衰弱有一定的療效，但肝脾有火者忌用。</p><p>鹹肉菜飯　少水煮一樣香</p><p>聞煮價：$20/2人&#13;<br> 需時：40分鐘&#13;<br> 阿媽教落做人最緊要夠飯氣，做嘢先有力氣，所以在天寒地凍嘅日子，又點可以唔食飯呢？嫌食白飯悶得滯的話，咁爽口菜飯再加上惹味鹹肉就一定可以令你滿意喇！</p><p>咩料：</p><p>鹹肉4片（切碎）、小棠菜2棵（菜莖）、蒜茸1湯匙、白米2碗</p><p>速成法：</p><p>1)白米洗淨後，放於電飯煲中煮熟，備用。&#13;<br> 2)把小棠菜莖洗淨及切碎後，放在以蒜茸爆香的鑊中略炒，加入鹹肉炒香。&#13;<br> 3)將炒香材料與白飯拌勻，即成。</p><p>聞煮貼士：</p><p>May：我見你落好少水煮飯，唔怕會煮生米咩？&#13;<br> Vincent：因為小棠菜已經有水份滲出，煮飯時落少啲水一樣咁VeryGood㗎！</p><p>翡翠肉板　豆腐三文治</p><p>聞煮價：$25/人&#13;<br> 需時：20分鐘&#13;<br> 三文治就食得多，用豆腐做嘅三文治你食過未？雖然這道菜不會對暖身有很大幫助，但食幾道暖身香濃菜後，來一道清淡素菜，中和一下腸胃亦不失為上計。</p><p>咩料：</p><p>豆腐2件、素火腿1條、薺菜半斤、生粉1湯匙、水2碗、麻油適量</p><p>速成法：</p><p>1)把薺菜洗淨瀝乾水後，以滾水輕灼5-8秒，瀝乾水，備用。&#13;<br> 2)豆腐及素火腿分別切薄片，相隔叠3-4層高，猛火蒸10分鐘。&#13;<br> 3)薺菜切碎後，與水同煮滾後灑上數滴麻油，下生粉煮成芡汁，淋上已蒸豆腐，即成。</p><p>聞煮貼士：</p><p>Maggie：好似無乜調味咁，會唔會淡茂茂㗎？&#13;<br> Vincent：薺菜係全道菜最濃味嘅食材，只要幾滴麻油就夠晒味。</p></body></html>