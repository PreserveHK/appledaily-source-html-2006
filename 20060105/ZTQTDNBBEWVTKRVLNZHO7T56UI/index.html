<html><header><meta charset="utf-8"><title>Kingsize！：KingSize熱狗勁飽肚</title></header><body><h1>Kingsize！：KingSize熱狗勁飽肚</h1><p>某Day肥平開OT，夜麻麻肚打鼓，半夜三更中環重有乜好嘢食吖？個心極度唔想捱便利店叮叮食物，忽然諗起朋友介紹過嘅一間24小時營業熱狗店「HotDog」，於是急急腳閃去中環行人電梯底搵食。呢間舖開業多年，已經係中環其中一間有代表性嘅小食店，我最Like食芝士，嗱嗱臨整番隻CheeseHotDog，講真每隻$25我都覺得貴，不過勝在要求免費多加洋葱同芝士，店員永無托手踭，熱狗其實好KingSize，兩隻手先捧得起，不過我為食再Order多隻TolishHotDog（$25），同樣Size大大一樣咁好味，如果我唔係咁肥要打孖食，一隻熱狗絕對夠兩個女仔Share。&#13;<br></p><p>HotDog（25433555）&#13;<br> 地址：中環荷李活道27-29號荷李活大廈地下D店&#13;<br> &#13;<br> 肥平：乜都放入口，最叻搵平嘢食，搞到肚腩大過佢個頭。</p></body></html>