<html><header><meta charset="utf-8"><title>Toplux勁Zoom16倍送你8部變焦王</title></header><body><h1>Toplux勁Zoom16倍送你8部變焦王</h1><p>影相手機出得咁多，淨講拍得幾靚單調咗啲，Toplux就新推一款S626，內置130萬像素重有埋16倍變焦，遠近同樣耍家。今日《蘋果》就聯同Toplux送出8部變焦王畀讀者，只要答啱問題再Fax過嚟，就有機會贏得呢部多「變」手機！&#13;<br>記者：許福合&#13;<br>攝影：楊錦文</p><p>呢部WonkiS626機身圓滑，有啲番梘Look，不過一啲都唔大嚿，一隻手就包得起。只重99g，相當輕巧，機身重有黑色同銀身，銀身機望落比較傳統，黑色就更具個性，甚得筆者歡心。&#13;<br> </p><p>16倍變焦</p><p>此機強項喺拍攝功能方面，內置咗130萬像素相機，雖然唔算突出，不過一般用家都好夠玩，而且影相時候，只要透過十字掣嘅上同下，就可以變焦，最高可以去到16倍，雖然受機身所限，只係用上數碼變焦，不過已經大大提高影相時嘅趣味性！16倍變焦有幾勁？大概可以將50米外景物拉近至鏡頭前一樣，但要留意去到16倍焦距時，畫面容易受手震影響，最好搵個固定點托住部機影，就無咁易手震！拍出嚟相片重可即時喺手機進行後期加工，有10種相框可即時套入相片，亦可進行剪裁等玩法。</p><p>靚聲迷你喇叭</p><p>除咗拍片，重可以玩埋MP4錄播，而重播時，重可以選擇全屏幕方式播放，完全用盡機面1.8吋芒，影相之餘又可拍片，玩法更多，容量方面更係毋須用家擔心，機身本身就內置咗60GB記憶，若然唔夠玩重可以加張Mini-SD卡。WonkiS626可以將自拍或自製影片設成開機或關機動畫，現時出機重會預設有《情義我心知》開機同關機Movie，每次開機都會見到Leon嘅演出，Fans一定鍾意！音效方面，除咗可以播MP3同64和弦鈴聲外，跟機重有埋個迷你喇叭仔，只要插入機身就可以當喇叭咁用，唔使拎住都可以傾電話，講音質同音量，重好過內置嗰隻，一班人一齊講電話，熱鬧好玩！</p><p>PROFILE</p><p>制式：GSM900/1800&#13;<br> 體積：91.5×43×21.8mm&#13;<br> 重量：99g&#13;<br> 屏幕：1.8吋6萬5千色TFT&#13;<br> 主要功能：130萬像素鏡頭、16倍數碼變焦、MP4錄播、60MB記憶、Mini耏D卡、MP3鈴聲&#13;<br> 查詢：Toplux（25629106）&#13;<br> 每部價值$1,880&#13;<br> </p><p>遊戲篇</p><p>想拎WonkiS626返屋企慢慢玩、慢慢聽，就要快啲答啱以下問題，加埋個人資料再Fax表格返嚟。</p><p>第一關：估變焦</p><p>第二關：選擇題</p><p>1.WonkiS626機身重量為多少？&#13;<br> A.90g&#13;<br> B.99g&#13;<br> C.109g&#13;<br> &#13;<br> 2.WonkiS626內置相機具備幾高像素？&#13;<br> A.50萬&#13;<br> B.100萬&#13;<br> C.130萬&#13;<br> &#13;<br> 3.WonkiS626可使用哪種記憶卡？&#13;<br> A.Mini-SD&#13;<br> B.SD&#13;<br> C.CF</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。&#13;<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。&#13;<br> 3.答中所有問題而又最早傳真**的頭8名參加者各得到TopluxWonkiS626一部。&#13;<br> 4.如沒有參加者答中全部問題，則以答中最多問題及傳真時間**最早者可獲獎。&#13;<br> 5.得獎者將有專人通知。&#13;<br> 6.為公平起見，《蘋果日報》及Toplux員工、家屬不得參加是次遊戲。&#13;<br> 7.《蘋果日報》對賽果保留最終決定權，參加者不得異議。&#13;<br> 8.所有獎品之保養由獎品供應商負責，《蘋果日報》概不負責。&#13;<br> *參加表格上之姓名須與身份證相同，否則將被取消資格。&#13;<br> **以本報傳真機所顯示的時間為準。&#13;<br> &#13;<br> ‧必須憑報紙上的參加表格才可以參加遊戲。</p></body></html>