<html><header><meta charset="utf-8"><title>新年吹雞：馬賽克遮醜　嘩！霉竇變歐陸窩</title></header><body><h1>新年吹雞：馬賽克遮醜　嘩！霉竇變歐陸窩</h1><p>如果發現屋企的瓷磚牆，又或者地台、地板千瘡百孔，都唔知點算的話，除咗有啲簡單嘅DIY維修方法去解決之外，若然肯大膽創新，不如學人潮玩馬賽克（Mosaic，鑲嵌磚），將破爛嘅磚牆，拼砌出自家風格的圖案迎新年啦！&#13;<br>記者：陳偉林&#13;<br>攝影：陳盛臣、陳偉林&#13;<br>鳴謝：DynamicDesign&amp;ContractingCo.Ltd（21913335）、E&amp;CDesignCo.（27559755）</p><p>破牆玩馬賽克好藝術</p><p>廚房浴室幅瓷磚牆有破爛，有番咁耐歷史未必搵得番一式一樣的瓷磚修補嘅話，咁不如學前衞一點追上潮流，學人玩馬賽克，拼貼出歐陸風情，既獨特又賞心悅目，重當堂好有藝術Feel㖭！</p><p>材料</p><p>做法</p><p>DowntoEarth修補法&#13;<br>瓷磚裂紋　出動專用修補劑</p><p>如果瓷磚唔係整塊爆裂的話，查實市面上亦有瓷磚用的修補劑，並有多種顏色選擇，只要事先將瓷磚面清潔妥當便可進行修補。</p><p>深坑　灌白英泥</p><p>若然係瓷磚之間出現爆裂同深坑的話，咁就要在修補前灌入白英泥漿，待乾後可以牆之寶填平，咁就唔怕瓷磚再出現爆裂的問題來。</p><p>修補地磚及牆腳線&#13;<br></p><p>牆磚同地磚的修補法大同小異，甚至一樣可以馬賽克的方法來粉飾地磚。最大分別則在於修補地磚的同時，牆邊的瓷磚腳線亦或許有鬆脫及爆開的問題，想一了百了的話，不如將整塊鬆開或爆裂的瓷磚腳線清除，在牆腳以批匙塗上牆之寶或白英泥漿之後，才砌回合適的瓷磚腳線，待24小時乾透後便完成。</p><p>專家教路　兩大地板護法</p><p>真係唔講你未必知道，原來𠵱家鋪地台除咗有瓷磚、至正又高貴的柚木地板及便宜的膠地板選擇之外，原來較新興的重有膠面木地板（無縫地板）同膠地蓆的物料呢！從事室內設計多年的Bobby話始終以一般木地板及易打理的膠地板最多人選用，Bobby集中教大家這兩大地板的基本修補法。</p><p>柚木地板夾縫　修補膠填平</p><p>一般柚木地板並不宜DIY修補處理，之不過用耐咗受潮濕天氣影響下，地板之間則容易出現夾縫，唔想藏到污垢的話，一樣可自行以地板修補膠填平，分有罐裝或支裝，方便不同用途。</p><p>膠地板鬆開　連根拔起</p><p>雖然膠地板並非高貴的家用裝修物料，但普遍家庭卻常用，其常見問題是出現地板鬆脫又或因硬化而鬆開，咁就需要更換新一塊的膠地板。但事前要清理好地台膠迹之餘，重要以開稀的英泥漿修平，待乾透後才以油掃塗上專用膠水，繼而拼貼新的膠地板返回原位並大力擠壓以貼緊。</p></body></html>