<html><header><meta charset="utf-8"><title>高大威猛載貨Cut線時佔上風</title></header><body><h1>高大威猛載貨Cut線時佔上風</h1><p>未揸過七人車，係領略唔到七人車嘅好處，揸過後，你會發覺一架車可以一次過坐晒七個人，而唔坐人又可充當貨Van運貨嘅車，其高大威猛嘅外形夠晒壓迫感，Cut線時佔盡上風……是何等過癮，因為以上種種原因，七人車到現在依然大受歡迎，連帶二手車市場都大Hit，有見及此，今次搵來多部新淨又靚仔的七人車，有豪華，亦有經濟版本，全部都屬好「駛」好用之選！	&#13;<br>&#13;<br>記者：黃婉冰　&#13;<br>攝影：陳智良</p><p>豪華流動影院日產Elgrand3.5</p><p>以頂級裝備和超豪享受作賣點的Elgrand，配備電動窗簾、Bose5.1音響、電子避震，加埋套DVD影視播放系統，儼如一所私人流動影院。一台3,500ccV6引擎，其36.0kgm/3,200rpm的強大扭力，起步加速表現更出色。</p><p>製造及登記年份：05年　&#13;<br> 手數：0&#13;<br> 行車里數：13,000km&#13;<br> 牌費：06年1月&#13;<br> 二手叫價：（上會價）$399,000（現金價）$419,000&#13;<br> 當年車價：約$476,800&#13;<br> 車輛提供：德誠汽車81087110</p><p>變臉旅行王　豐田Picnic2.0</p><p>唔玩花巧，但求實際，豐田Picnic是首選，特別是這部「變臉」後的Picnic，外形比舊款更加有線條感，加上出名的紮實感和闊大車廂的空間感，舒服同實用俱備，果然名如其車Picnic，用來載一家大細去旅行最恰當。&#13;<br> &#13;<br> 製造及登記年份：04年&#13;<br> 行車里數：9,000km&#13;<br> 手數：0　&#13;<br> 牌費：06年7月&#13;<br> 二手叫價：$168,000&#13;<br> 當年車價：約$228,000&#13;<br> 車輛提供：AUTOGALLERY97380009</p><p>動感大包圍　豐田AlphardMS版</p><p>MZ版玩豪味，而MS動感版就勁玩跑味。大包圍、可調校軟硬的電子懸掛系統，操控同外形與MZ版各有各味道，除此之外，舒適度同MZ版無異，而且里數只得1,400km，內內外外都保持得好新淨，後生仔之選。&#13;<br> &#13;<br> 製造及登記年份：04年	&#13;<br> 手數：未出牌&#13;<br> 行車里數：1,400km	&#13;<br> 牌費：無&#13;<br> 二手叫價：（上會價）$318,000（現金價）$348,000&#13;<br> 當年車價：約$420,000&#13;<br> 車輛提供：偉昌汽車81087110</p><p>抵玩七座位三菱CHARIOTMS版</p><p>CHARIOT是三菱最出名的七人車系之一，雖然之後都推出過SPACEWAGON同GRANDIS，但CHARIOT依然大有捧場客，特別係MS版有晒包圍、17吋胎軨，最重要係二手價六萬有找，幾萬蚊有一架型仔七人車，計落都幾扺玩。&#13;<br> &#13;<br> 製造及登記年份：99年&#13;<br> 手數：1	&#13;<br> 行車里數：52,000km&#13;<br> 牌費：無	&#13;<br> 二手叫價：$58,000&#13;<br> 當年車價：約$238,000&#13;<br> 車輛提供：日駿車行94845580</p><p>電動雙趟門開關　本田Elysion3.0</p><p>被視為ALPHARD最強勁敵的Elysion，內櫳設計豪華，具備了一套完善的先進3D投射表板系統，行車資料一目了然，還有XENON頭燈、雙天窗和全自動開關趟門，㩒一㩒，車門就會自動開關，上落方便，屋企有老又有嫩就最適合。&#13;<br> &#13;<br> 製造及登記年份：04年&#13;<br> 手數：0　&#13;<br> 行車里數：4,000km&#13;<br> 牌費：06年10月&#13;<br> 二手叫價：$369,800&#13;<br> 當年車價：約$379,000&#13;<br> 車輛提供：車至尊26202300</p><p>簡約暴走族　豐田Estima3.0</p><p>被視為最佳玩暴走Feel的Estima，子彈外形加一套SPORT版包圍，3.0V6引擎輸出220匹馬力、18吋胎軨、側鏡指揮燈，外形脫胎換骨，雖然無暴走族玩得咁誇，但望落都唔輸蝕！&#13;<br> &#13;<br> 製造及登記年份：00年&#13;<br> 行車里數：20,000km　&#13;<br> 手數：0&#13;<br> 牌費：06年7月&#13;<br> 二手叫價：$178,000&#13;<br> 當年車價：約＄298,000&#13;<br> 車輛提供：金富堡92738800</p><p>好力啤梨　日產Praire</p><p>眾多家庭車中，「啤梨」是最經濟又抵坐的選擇之一，二千公升引擎配合147匹馬力，就算坐滿一車人都唔會出現拉牛上樹的情形。粗用又有Buget的話，呢部雙趟門、雙天窗齊備的家庭車值得考慮。&#13;<br> &#13;<br> 製造及登記年份：01年3月&#13;<br> 手數：0	&#13;<br> 行車里數：53,000km&#13;<br> 牌費：無	&#13;<br> 二手叫價：$98,000&#13;<br> 當年車價：約$238,000&#13;<br> 車輛提供：超卓汽車91816009</p><p>超級名車城&#13;<br> 地址：九龍灣展貿徑1號國際展貿中心B1&amp;B3&#13;<br> 10:30am-8:00pm</p></body></html>