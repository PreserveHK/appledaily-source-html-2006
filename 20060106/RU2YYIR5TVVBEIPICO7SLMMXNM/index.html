<html><header><meta charset="utf-8"><title>Hea：Eason潮着攞獎Bling到上頭</title></header><body><h1>Hea：Eason潮着攞獎Bling到上頭</h1><p>要知近期興乜，一睇歌星嘅打扮就一清二楚。好似在剛過去的《叱咤樂壇流行榜頒獎典禮》中，有份攞獎嘅歌手如陳奕迅（Eason）、林海峰（Jan）、何韻詩（Hocc）同薛凱琪（Fiona），都以搶眼嘅blingbling帽示人，就知今期最興係閃帽啦。戴得好唔好睇就見仁見智，不過肯定夠搶，想唔贏收視都唔得啦！&#13;<br>記者：黃若茵&#13;<br>攝影：周旭文&#13;<br>模特兒：Lilian（StarzPeople）&#13;<br>服裝及場地提供：D-mop&#13;<br>飾物提供：EmergencyRoom</p><p>閃到最巔</p><p>香港人一向唔多愛戴帽，但呢股風氣可能要改寫，因為今年的音樂頒獎典禮上，人氣爆燈嘅歌手紛紛以閃帽出場，就連全城當紅的時裝設計師及星級形象顧問都要話「潮興bling帽」，還預計來年頭飾興以細小的閃石作decorate、硬身質料紳士帽等，金色及bling物將發展到頭上，令成個bling潮更完整。其實又金又閃的trend由上年秋冬已開始，起之於衫褲首飾，時至06年各大潮人歌手已將熱潮擺到上頭，bling帽唔熱爆至奇！</p><p>專業人士點睇&#13;<br>Eason最搶夠型</p><p>英國殿堂級做帽大師PhilipTreacy設計嘅金色閃帽，以不平衡帽邊配襯VienneWestwood衫褲，盡顯時裝配襯技巧。&#13;<br> &#13;<br> ★CeliaWong（Kelly形象顧問）&#13;<br> 「以一身素色服裝就可以將金帽帶出，恰到好處！」&#13;<br> &#13;<br> ★HenryLau（時裝設計師）&#13;<br> 「Eason本身性格適合戴帽，頂帽本身已夠閃，感覺好男性化。」</p><p>Hocc反晒比例</p><p>阿詩一身衣着由HenryLau一手包辦，傾斜黑色閃石高帽加短身西裝，大玩反比例，型女風格盡現。&#13;<br> &#13;<br> ★HenryLau&#13;<br> 「改變比例的紳士高帽好特別，爆炸大volume頭髮跟帽嘅高度作對比，能突出阿詩嘅型格。」&#13;<br> &#13;<br> ★DorianHo（時裝設計師）&#13;<br> 「套衫嘅design好好，頂帽亦跟套衫好襯，不過究竟啱唔啱阿詩係另一回事。」</p><p>Jan平凡中見突出</p><p>簡單的adidas帽加上排排燙石，再配一身運動服，hiphopstyle啱晒佢歌路。&#13;<br> &#13;<br> ★JayCow（盧巧音形象指導）&#13;<br> 「冷帽釘閃石襯晒佢形象，好有街頭味。」&#13;<br> &#13;<br> ★CeliaWong&#13;<br> 「佢好有自己嘅idea，衫背嘅燙石數字及帽上加工的閃石很有意思。」</p><p>Fiona清純小公主</p><p>薛凱琪頭上嘅小巧皇冠，係由精於做帽的本地stylistJay為她度身訂做，size雖細，卻表現出小公主嘅味道。&#13;<br> &#13;<br> ★JayCow&#13;<br> 「皇冠好cutie，細小嘅金色唔太誇張，跟Fiona嘅形象配合。」&#13;<br> &#13;<br> ★DorianHo&#13;<br> 「Fiona頭形較小，不能戴太大嘅帽，小小的皇冠就剛好，配合一個爆頭更有balance效果。」</p><p>民間閃帽推介</p><p>藝人所戴的帽不少都是由專人度身訂做，一般平民百姓就只有到街上逛逛搵心水，不過坊間都有大把選擇。</p><p>型仔cap</p><p>古董絲巾帽　法國40's產物</p><p>此絲巾帽於1940年由意大利做帽師在法國製成，帽身用了大量金線，十分耀目。$1,050（c）</p><p>毛冷＋閃石</p><p>灰絨＋閃鈕</p><p>醒你戴帽貼士</p><p>1﹒戴閃帽一係就去到盡全身都閃，一係就bling襯plain，突出閃的部份。&#13;<br> &#13;<br> 2﹒閃帽可以好爆、多volume的髮型去配襯，加強eyecatching的效果。&#13;<br> 戴帽要睇面形、頭形及性格，好似好空泛，其實即係要講feel。&#13;<br> &#13;<br> 查詢：&#13;<br> （a）Hair（25259555）&#13;<br> （b）VOLTE-FACE（28080473）&#13;<br> （c）EmergencyRoom（31130608）</p></body></html>