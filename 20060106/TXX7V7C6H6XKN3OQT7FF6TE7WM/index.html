<html><header><meta charset="utf-8"><title>香港電腦節今日開鑼掃平貨好過年</title></header><body><h1>香港電腦節今日開鑼掃平貨好過年</h1><p>近幾年香港電腦商會搞嘅電腦節，口碑及人氣均不俗，今年回到最初，返番去電腦節發源地嘅深水埗搞。過往行過電腦節嘅，相信執到唔少筍貨，今日大家又可掃番啲IT產品，Upgrade吓屋企嘅裝備。&#13;<br>記者：許福合</p><p>千零蚊買80GB錄影機</p><p>最近硬碟錄影機大熱，Topcon亦都喺電腦節玩冧價，千零蚊就買到部80GB嘅DVD錄影機！功能亦好齊全，內置80GB硬碟最長可錄102小時，錄影時重可選擇麗音雙語，加埋i.Link駁DV同播相，夠晒玩！&#13;<br> 原價：$2,490&#13;<br> 筍價：$1,550&#13;<br> （攤位編號：3）&#13;<br> </p><p>3.6"PMP街坊價</p><p>ASK呢部第二代PMP按鈕設置喺邊位，增加機面面積，令屏幕能擴大至3.6吋！值得一讚係屏幕設有獨立開關，聽MP3時就可熄咗個芒，慳番啲電！跟機附送腳架同MMC/SD卡皮套。（攤位編號：35）&#13;<br> 原價：$2,480&#13;<br> 筍價：$1,280</p><p>Akira7"手提DVD機</p><p>新加坡品牌AkriaDPS-5704D可播放全區碼DVD碟甚至MP4都播得到，加上AV及光纖輸出，就算替代屋企部DVD機都得。有白、銀、黑三款機身顏色，附送汽車充電器。&#13;<br> （攤位編號：35）&#13;<br> 原價$2,480&#13;<br> 筍價：$998（每日限量20部）</p><p>ASK薄過iPodnano</p><p>ASK嘅MP4Player相信能與nano匹敵，因為體積只有67×38×5mm，比起nano細成半，但就有1GB記憶體！金屬機身輕得嚟亦有手感。&#13;<br> （攤位編號：35）&#13;<br> 512MB（原價$1,088　筍價$599）&#13;<br> 1GB（原價$1,683　筍價$798）</p><p>買三星芒送打印機</p><p>每次電腦節，總會見到唔少玩家拎住隻LCD返屋企，今年相信都唔例外，而且重可能拎多隻走，因為現場三星SyncMaster930B或913V有個優惠畀買家，買機重送埋隻三星ML1610雷射打印機，價值$980，即係千零蚊買個三星芒，抵過買雜嘜啦！&#13;<br> （攤位編號：11、28、39）&#13;<br> 原價：$2,790（930BF）、$2,370（913V）&#13;<br> 優惠：三星ML1610雷射打印機（價值$980、限量10部）</p><p>日期：今日至1月9日&#13;<br> 時間：上午10時至晚上10時（今日上午11時開始，9日晚上8時結束。）&#13;<br> 地址：深水埗地鐵站D2出口（福華街及桂林街路段、福榮街由桂林街至北河街路段範圍）&#13;<br> 入場費用：全免</p></body></html>