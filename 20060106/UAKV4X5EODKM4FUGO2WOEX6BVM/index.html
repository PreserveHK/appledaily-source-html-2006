<html><header><meta charset="utf-8"><title>鄭嘉穎廢紙冧Fans</title></header><body><h1>鄭嘉穎廢紙冧Fans</h1><p>鄭嘉穎早前與近百名fans在尖沙嘴舉行聖誕及新年聚會，他表示每年都會抽空與fans聚會兩次，包括其生日及新年這些重要節日。當日鄭嘉穎與fans玩遊戲之餘，亦獻唱了三首歌答謝他們。</p><p>舊劇本當禮物</p><p>問鄭嘉穎可有收到fans送贈的特別聖誕禮物時，他說：「佢哋送咗棵聖誕樹畀我，上面寫晒啲祝福語掛上去，令我好感動，𠵱家我將棵聖誕樹放喺屋企做紀念。」&#13;<br> 鄭嘉穎又透露聚會上舉行了抽獎活動，他挑選的禮物十分受fans歡迎，問他選了甚麼禮物？鄭嘉穎說：「就係我之前拍《YummyYummy》時嗰三十集劇本，原來佢哋好想知我喺劇本上做乜嘢筆記，睇吓我點演繹，我都覺得幾搞笑。」&#13;<br> 撰文：馮美茵</p></body></html>