<html><header><meta charset="utf-8"><title>06Preview：06NO.1Twins拆夥阿Sa彈硬</title></header><body><h1>06Preview：06NO.1Twins拆夥阿Sa彈硬</h1><p>新一年新作風，唔單止要破舊立新，亦要展望將來，第一期flu就要同你hea盡全香港，捐窿捐罅去勻各地摷新料。頭炮呈上「06Preview」，同你預告今年50必熱必買必知必睇嘅大事hit嘢，咁先可以掌握最前資訊，成為入型入格一等潮人。第一件預告大事係若阿Sa獨立發展，今年爆硬。&#13;<br>&#13;<br>記者：吳小明、謝翠玲、梁學文</p><p>01表現突出　可以更紅</p><p>Tip阿Sa為我們的06躍進人物首位，而唔提阿嬌，正因最近傳得甚囂塵上的Twins拆夥傳聞。在此先來個撇清絕無火上加油混淆視聽的居心，而是由衷覺得阿Sa的潛力未有耐見底，絕對可以更上一層樓。&#13;<br> Twins組成近5年，大紅特紅，可說是本地娛圈史上最紅的組合，撇開偶像派實力派這等二元分野，也不計到底阿嬌靚啲定阿Sa靚啲，在音樂成績單方面，二人未曾分開過，無從比較；跟其他女子組合比，也沒有太大意思，畢竟由DayOne開始，Twins不曾以創作人自居，唱片大賣便是衡量商業上成功的證明。然而在電影方面，阿Sa的表現有目共睹，我們也是以阿Sa過去在電影的突出表現，來推斷她尚有無限發展空間，唔信？聽吓佢哋點講……</p><p>阿Sa影壇歷程：</p><p>2001《戀愛起義》、《常在我心》　&#13;<br> &#13;<br> 2002《我老婆唔夠秤》、《這個夏天有異性》、《一碌蔗》&#13;<br> &#13;<br> 2003《下一站天后》、《這個阿爸真爆炸》、《戀上你的床》、《千機變》、《鬼馬狂想曲》&#13;<br> &#13;<br> 2004《戀情告急》、《阿孖有難》、《追擊八月十五》、	《千機變2之花都大戰》&#13;<br> &#13;<br> 2005《精武家庭》、《情癲大聖》、《再說一次我愛你》&#13;<br> &#13;<br> 獎項：2004第四屆華語電影傳媒大獎頒獎典禮　港台最受歡迎女演員</p><p>Comment</p><p>嘗試填詞</p><p>就拆夥傳聞，Mani講得斬釘截鐵：「拆夥絕對唔會，今年佢哋各有獨唱，阿Sa會試吓填詞，在創作方面行多步。電影方面，阿Sa落實咗有兩部戲，都係懸疑同劇情片，有好大發揮機會，亦可以講係阿Sa喺戲路上轉型嘅試金石。」拆又好唔拆又好，今年都一定係阿Sa年。</p><p>行內人：做戲天份高</p><p>命理占星家：事業一飛沖天</p><p>街坊：勁有觀眾緣</p><p>新Twins補上</p><p>無論Twins拆唔拆夥，以阿Sa嘅走勢來講，有得留低兼大有作為是可以肯定嘅事，真係拆夥嘅話，吉出嘅位置係……新Twins如假包換孖生姊妹Janice&amp;Jill？近排個勢好強，上位有望。</p><p>02JohnGalliano有驚喜</p><p>點解係JohnGalliano？因為今年Galliano各個春夏系列，無論是Dior、Galliano個人女裝甚至GallianoHomme，都有不同面貌附以相當驚喜。先講Dior，Galliano難得「洗盡鉛華」交出一個素淨簡潔的春夏系列，全Nude裸色輕柔雪紡佔主導，素色衣裳看似統一，卻各有微妙細節變奏。&#13;<br> 另一方面，壞孩子卻將一貫出色花招放回自己個人品牌中，題為「EverythingisBeautiful」的Galliano春夏女裝，衫是往年的花團錦簇，但找來高矮肥瘦老嫩侏儒細路，表達出任何人也可以美的訊息，難怪連《Vogue》都選Galliano為今季最出色的貓行騷。</p><p>03《達文西密碼》電影版</p><p>05年全年頭號熱門話題當數丹布朗的暢銷小說《達文西密碼》（TheDaVinciCode），今年小說電影版在五月公映，單看牌面，由金像導演班底朗侯活（RonHoward）主理，加上好戲之人湯漢斯、柯德莉塔圖和尚連奴，幕前幕後班底已是信心保證。小說中因為涉及聖經及宗教的劇情而引起的爭議，在拍攝途中也引出不少是非，令人更想入場分解這個似真還假的密碼。</p><p>再掀熱潮</p><p>導演麥兆輝</p><p>希望電影版能將書上精采嘅情節喺實景重演。小說喺香港咁受歡迎，估計電影正式上映時都應該會收得。</p><p>04WORLDCUP2006</p><p>第18屆世界盃足球賽決賽周將於今年6月9日至7月9日在德國舉行，絕對是本年度舉世矚目的體壇盛事。今屆賽事的大熱依然是上屆冠軍巴西，不過引人注意的反而是4支首次殺入決賽周的非洲球隊。還記得上屆賽事，法國就曾經以0-1負了非洲球隊塞內加爾。除了球隊之外，本屆的專用足球將採用復古風格，回復黑白相間花紋，同時富德國本土特色，名為Teamgeist。</p><p>巴西冧莊</p><p>南華球員羅振邦</p><p>我睇好巴西！捱眼瞓睇都要啦，話晒係4年一度盛事喎！有機會我都想飛過去睇呀！</p><p>05PS3令人期待</p><p>PS3絕對是06年令人期待之作，採用3.2GHz多內核處理器，意味着能顯視更銳利的圖形，而且加快咗同時處理更多物體出現在屏幕時的遊戲速度。除了其強勁的圖像處理功能外，全新研製的Blu-rayDVD技術和HDMI輸出端子，再配合HD1080p高清畫質的畫面，足以令PS3有能力成為06年機壇爭霸戰的勝利者。大作如《MetalGearSolid4》、《DevilMayCry4》及《仁王》等，都是game迷引頸以待的勁game。</p><p>機壇霸主</p><p>903DJ森美</p><p>我都好期待屋企可以多部機打，不過後生嘅就更加期待幾時喺邊度有得改機。</p></body></html>