<html><header><meta charset="utf-8"><title>白金風暴：體壇goldgoldgold</title></header><body><h1>白金風暴：體壇goldgoldgold</h1><p>Nike、adidas、Converse等體育品牌齊齊出白金系列嘅波鞋及服裝，咁重本，乜啲𡃁仔忽然富貴起來咩，個個都可以學似足球先生朗拿甸奴咁有對幾萬蚊真金波boot？非也，我指嘅唔係Platinum嗰個白金，而係白×金。今季金色大行其道，先係Fashion界金光閃閃女仔鞋，𠵱家煉金風吹到體育界，碧咸同細哨就率先着起白金波boot橫掃西甲，重會着住殺落埋世界盃㖭！&#13;<br>&#13;<br>記者：陸伊琳　&#13;<br>攝影：黃子偉&#13;<br>模特兒：Jay@STAZPEOPLE、Chrissie@PureModel</p><p>白撞金搶得唔娘</p><p>陳慧琳形象顧問兼時裝設計師Celia表示近排時裝界都好興金屬嘅顏色，最用得多當然係金色，只要煉金有術，撞出來就好搶，一啲都唔娘。好像白撞金，搶得嚟好舒服，還有一種OldSchool味。至於HeadCoach波鞋店老細就話近排興番起白金，多咗𡃁仔來掃貨，好似AirForce嗰對車金線版，一出即斷市，白金色復古味濃又易襯，最緊要型得起！</p><p>碧咸細哨齊齊煲</p><p>呢個金風吹勻足球、籃球、田徑、板仔界，先有細哨個話題之作Nike24K金波boot狂射橫楣，跟住碧咸對adidasPredator一啲都唔輸蝕，唔通金色有利今屆世界盃？以冬季奧運會為主題嘅WinterGold系列亦用上大會主題：黑、白、金作設計主色，其中別注版AirEpic及跑鞋StreetMiler都係金光閃閃；而adidas最新研製專為亞洲專業跑手而設，超輕巧嘅AdizeroPro跑鞋都以白金色掛帥；繼續數落去有籃球界TMAC、LeBronJames對籃球鞋、型鞋如AirForce1、高筒Blazer等等都一呼響應GoldGoldGold！</p><p>眾星拜金風</p><p>a.Nike&#13;<br> 尖沙嘴彌敦道柏麗大道地下33-34號舖　23779660&#13;<br> &#13;<br> b.adidas&#13;<br> 尖沙嘴海港城二樓2202號	27306685&#13;<br> &#13;<br> c.dadagirl&#13;<br> 銅鑼灣名店廊F-13A	28901708&#13;<br> &#13;<br> d.it(Nike)&#13;<br> 尖沙嘴新港中心LG64店23149113&#13;<br> &#13;<br> e.ZeroSport&#13;<br> 旺角瓊華中心1樓129號舖	23842128&#13;<br> &#13;<br> f.HeadCoach&#13;<br> 旺角瓊華中心2樓209號舖	27710163</p></body></html>