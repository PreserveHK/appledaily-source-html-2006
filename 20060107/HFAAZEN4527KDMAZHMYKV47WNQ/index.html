<html><header><meta charset="utf-8"><title>電腦節筍貨第二擊</title></header><body><h1>電腦節筍貨第二擊</h1><p>香港電腦節喺噚日已正式開鑼，本版已推介幾款實用抵玩嘅IT產品畀讀者，今日再接再厲，推介多幾款畀大家揀，落場掃開貨嘅朋友，記得留意！&#13;<br>&#13;<br>記者：徐影龍</p><p>韓製耳筒用鋁合金</p><p>最新到港韓製Jt靚聲耳筒，採用鋁合金製，聲音形成來自不同的震動，大大減低其他干擾，感受更近乎原音。凡於電腦節期間購買，贈送公仔收音機！&#13;<br> （攤位編號：74,75號）</p><p>藍芽MP3超筍價</p><p>原來MP3都可講電話！呢款LEOBTH-300，除播歌錄音同USB儲存外，重可當手機藍芽耳筒使用！當有電話打入，人名及電話號碼會顯示喺MP3上，一按就可接聽，重可錄埋音㖭！（攤位編號：35號）</p><p>白光Cam仔熄燈照玩MSN</p><p>呢款白光燈Web-Cam，有成130萬像素，採用飛利浦視像芯片，用起嚟絕對唔會跳下停下，電腦節期間特價$128！除咗體積嬌小，可以夾喺Notebook外，更內置咗六粒超光LED白光燈，大家可以按自己需要而調校不同光暗，就算夜晚熄燈同人玩視像會議，顯示出嚟一樣又白又滑。&#13;<br> （攤位編號：81號）</p><p>舊電腦變現金</p><p>今年嘅香港電腦節，主辦單位搞咗個「電腦回收試驗計劃」，主題係將舊電腦回收再用。其中一間有份參與嘅P8就搞咗個現金券獎勵計劃，各善心人如果家中有一些棄置舊電腦，想捐出來支持環保兼做善事嘅話，可送到九龍旺角廣東道998號高明商業大廈9樓A室，每位捐出舊電腦的善心人都會獲贈$50現金券，可說相當之有意義！&#13;<br> &#13;<br> 日期：今日至1月9日&#13;<br> 時間：上午10時至晚上10時（9日晚上8時結束。）&#13;<br> 地址：深水埗地鐵站D2出口&#13;<br> （福華街及桂林街路段、福榮街由桂林街至北河街路段範圍）&#13;<br> 入場費用：全免</p></body></html>