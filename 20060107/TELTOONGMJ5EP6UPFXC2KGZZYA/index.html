<html><header><meta charset="utf-8"><title>廖啟智為囝囝搬近醫院</title></header><body><h1>廖啟智為囝囝搬近醫院</h1><p>廖啟智噚日接受新城電台訪問，講到佢五歲半嘅囝囝早年患上血癌，去年十月尾接受骨髓移植手術後，𠵱家正踏入康復期。因為囝囝要經常返醫院檢查，所以智叔專登搬近醫院，方便屋企人照顧，智叔話：「無論如何我都好感恩，打後自己會盡量留喺香港工作，陪多啲屋企人。」</p></body></html>