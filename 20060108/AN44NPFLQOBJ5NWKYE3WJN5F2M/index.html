<html><header><meta charset="utf-8"><title>黃佩霞有女承衣鉢</title></header><body><h1>黃佩霞有女承衣鉢</h1><p>黃佩霞女兒Camelot及馬詩慧三名子女昨日在北角，為一個一站式兒童教育中心QQ優兒學會開幕禮行catwalk。馬詩慧三名子女表現自然熟練，黃佩霞的女兒則有點害羞，曾任模特兒的黃佩霞說：「呢次係個女第二次行騷，已經自然過第一次好多，佢𠵱家得五歲半已經好鍾意扮靚，成日喺屋企踩住我啲高踭鞋行。」</p><p>生BB有障礙</p><p>問黃佩霞有否讓女兒多參加課外活動？她說：「佢已經學緊游水、鋼琴同瑜伽，小朋友身體柔軟，係好適合學瑜伽嘅，不過佢唔係樣樣活動都有興趣，我試過帶佢去學普通話，佢就一啲興趣都冇。」問婚後會否再生第二個時，她說：「我都好想，不過我嘅經驗係BB零歲至三歲時好困身，要停晒工作咁滯，呢個就係我現時最大嘅障礙。」&#13;<br> 採訪、攝影：DebbieLum</p></body></html>