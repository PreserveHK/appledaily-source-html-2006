<html><header><meta charset="utf-8"><title>　　王冬勝爬繩網顯身手 - 李八方</title></header><body><h1>　　王冬勝爬繩網顯身手 - 李八方</h1><p>有銀行界梁朝偉之稱的滙豐銀行執行董事王冬勝，除咗官仔骨骨風度翩翩外，估唔到身手重有番咁上下！話說滙豐贊助喺大埔林村愛丁堡公爵訓練營裏面，全港首個雙人雙軌團隊繩網噚日正式啟用。&#13;<br> 滙豐重搞咗個「挑戰陣營@愛丁堡」滙豐盃，俾班青少年制服團隊玩，咁頒獎同主持開幕禮之外，洋名彼得的王冬勝重夥拍一個中三女學生，一齊挑戰離地十二呎嘅繩網陣，雖然話個繩網陣係一層樓再高少少，但咁多「窿」重要搖搖吓，加埋噚日咁凍又大風，一個人玩都唔易，何況重要同partner合作過十幾關，真係少啲勇氣同耐性都唔得！&#13;<br> 八方噚日淨係企喺下面睇，都覺得有啲驚。咁玩過之後有乜感想？彼得王話，最難係踏出第一步，同埋佢估唔到partner個女仔咁細粒，會夠力拋佢過去另一邊……或者因為彼得王嘅體重都好標準啫。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>