<html><header><meta charset="utf-8"><title>葉璇勁喊贏口碑</title></header><body><h1>葉璇勁喊贏口碑</h1><p>葉璇前晚同汪明荃喺尖沙嘴出席活動，佢着咗一件露肩裝擔任活動司儀。上周五亞視啱啱播完葉璇主演嘅劇集《情陷夜中環》，結局佢有一場戲喺天台勁喊，慨歎有事業冇愛情，重企圖跳樓，最終飾演佢父親嘅謝賢勸服佢。汪明荃前晚大讚葉璇演得好，葉璇話：「《情》劇贏咗口碑，拍得辛苦都值得。」</p></body></html>