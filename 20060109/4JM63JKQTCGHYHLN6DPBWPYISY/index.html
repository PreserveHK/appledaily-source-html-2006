<html><header><meta charset="utf-8"><title>新年吹雞：撚Mood唔興光燦燦夠照啦</title></header><body><h1>新年吹雞：撚Mood唔興光燦燦夠照啦</h1><p>每逢佳節到臨，又係時候諗吓點布置家居，之不過粉飾之餘，屋企啲燈光唔配合嘅話真係只會白費心機！一盞好燈除咗可以照亮一室，講款玩Mood才是大勢所趨。光猛與否未必係買燈首要條件，哪怕玩嘢設計只餘一線曙光，夠情調先夠照。難怪講究氣氛的意大利燈飾成為家陣港人熱選。&#13;<br>&#13;<br>記者：陳偉林&#13;<br>攝影：陳盛臣、何亮星、陳偉林</p><p>曬月光Feel</p><p>同一系列的Giuko燈飾備有座枱及座地燈的GiukoXXL兩款型號，以橡木條塑造外框，令一顆75W或100W燈泡格外奪目，仿若凌空拋出的燈光又圓又大，亮着後處身室內亦勁有曬月光Feel，整體設計亦迎合簡約趨勢，還帶點東洋味道呢！</p><p>潮興簡約</p><p>從事燈飾零售業多年的Ricky話，家陣香港人的要求同品味可謂與時並進，為配合一般家居有限的空間，大多數客人喜歡較簡潔的燈飾擺設，因而普遍的意大利燈飾設計最受用家追捧；較講究的客人則喜歡一些別出心裁的燈飾，尤其係出自名師手筆的創作，亦不乏買家捧場。</p><p>慳電膽有得調光暗喇</p><p>一般家用的慳電燈膽，都備有不同Watt數供唔同照明需要，但講到光暗調校方面，一直係慳電燈膽死穴；之不過最近曼佳美新推出的DorS調光慳電膽系列，毋須配合指定的燈掣型號，只要沿用家居現有的燈掣，每次開關操控便能調校出100%、66%、33%同5%的不同光度，立時令居室營造出柔和的燈光效果，兼且重可以幫你節省多20%電力。其次，全新的DorS調光慳電膽，壽命長達一萬小時，而開關次數還可多達60萬次㖭！&#13;<br> &#13;<br> 查詢：25110690</p><p>專家教你用燈選擇</p><p>Ricky話一般寢室適宜柔和同黃光的燈泡選擇，予人暖意又易入睡的好處嘛！至於約一百呎房間最多只宜裝150W燈泡，又或者選擇反射式燈光組合。若然客廳有番二百呎或過外的話，燈泡的火數可多達350W或以上。最緊要配搭得宜，用黃或白燈泡亦可；牆壁塗上較淺的顏色，可提高燈光的反射。</p><p>黑武士上身</p><p>黑漆的外形恍如StarWars片中黑武士的頭盔，這盞Tikal座枱燈只用上一顆9W燈泡，僅從頭盔中透出一線光芒。上截重可以不規則橢圓轉動，以提高照明度。&#13;<br> &#13;<br> 尺寸：直徑20cm、高18cm&#13;<br> 售價：$3,880（a）</p><p>名師出品</p><p>呢款以人手製作的Sibilla吊燈，係由名師CrepaxeZanon設計，整盞燈的賣點可會是打上牆中變幻多姿的燈影，只以一顆150W燈泡照明。&#13;<br> &#13;<br> 尺寸：直徑40cm、&#13;<br> 高150cm&#13;<br> 售價：$6,380（a）</p><p>Moody爆燈&#13;<br>&#13;<br>雙色燈光</p><p>磨砂玻璃燈罩採無縫設計，橙、白雙色組合出光柔和又富立體感。用一顆22W燈泡。&#13;<br> &#13;<br> 尺寸：長38cm、闊38cm、高47cm&#13;<br> 售價：$4,680（a）</p><p>燈光獨一無二</p><p>呢盞外形似印花布紋燈罩的Fon座枱燈，用100W燈泡打出玻璃夾層裏面一層白紗布，出來效果柔和吸引。即使是同一款燈，布紋紋理不盡相同，燈效也就獨一無二，零舍矜貴！&#13;<br> &#13;<br> 尺寸：長34cm、闊19cm、高60cm&#13;<br> 售價：$5,880（a）</p><p>Cyber襯ModernHome</p><p>閃爍的光環看似是外星人飛船的Oxygen座地燈，由名師JosepPats設計，環上有三盞75W燈，簡約之中又富前衞感，兼且色澤悠和悅目。&#13;<br> &#13;<br> 尺寸：燈環直徑30cm、高197cm、闊24cm&#13;<br> 售價：$4,970（b）</p><p>多款圖案配搭</p><p>玩Lighting實有壁燈份。此白色壁燈連3款圖案及1種色澤罩面，最高可用40W燈。&#13;<br> &#13;<br> 尺寸：闊26cm、深8.5cm、高26cm&#13;<br> 售價：$99.9（d）</p><p>玩嘢花瓶</p><p>經由GiovanniD'Ambrosio手筆的BiosferaMini的骰座枱燈，適合小家庭擺設及照明兩用，一束點綴鮮花格外迷人。最大可用上60W燈。&#13;<br> &#13;<br> 尺寸：直徑23cm、高18cm&#13;<br> 售價：$2,050（b）</p><p>實用嘅喺度&#13;<br>&#13;<br>層層叠四截棍</p><p>似孫悟空支定海神針的座地燈，由四支各50W獨立燈組合，可靈活收起一、兩截用。&#13;<br> &#13;<br> 尺寸：直徑24cm、高156cm&#13;<br> 售價：$11,420（c）</p><p>360度轉向照明</p><p>呢盞壁燈內藏有22W燈，360度轉向方便不同角度照明之外，難得佢雙重實用，背面裝有一面同尺寸的鏡子，一物二用。&#13;<br> &#13;<br> 尺寸：長30cm、闊27cm、高26cm&#13;<br> 售價：$4,380（a）</p><p>人手打造</p><p>以人手打造的Sophie吊燈，勝在每對生產都唔會一模一樣，用上兩盞50W燈泡，照射夠集中又唔會散。&#13;<br> &#13;<br> 尺寸：長80cm、闊16cm、高250cm&#13;<br> 售價：$8,880（a）</p><p>抵買推介</p><p>K.Leibel/K.Andreasson設計的Mylonit座枱燈，用上手製玻璃質物料合成，燈膽從內裏透出幽幽光線，感覺舒泰，有款得嚟勝在夠平。最高可用40W燈。&#13;<br> &#13;<br> 尺寸：直徑12cm、高31cm&#13;<br> 售價：$129.9（d）</p><p>售賣點</p><p>（a）PLCLighting（28363839）&#13;<br> 地址：灣仔摩利臣山道50號地下&#13;<br> &#13;<br> （b）ZodiacLightingLtd.（28329987）&#13;<br> 地址：灣仔摩利臣山道32-34號德安樓地下B舖&#13;<br> &#13;<br> （c）Francolight（25731212）&#13;<br> 地址：灣仔摩利臣山道4-6號地下B舖&#13;<br> &#13;<br> （d）宜家傢俬（31250888）&#13;<br> 地址：銅鑼灣告士打道310號柏寧酒店高層地庫</p></body></html>