<html><header><meta charset="utf-8"><title>Hea：3mins電腦試妝每次入貨慳四嚿</title></header><body><h1>Hea：3mins電腦試妝每次入貨慳四嚿</h1><p>每逢轉季，大家都想買新化妝品，不過要搵啱顏色就有排試，分分鐘重會買錯嘢。有見及此，化妝界開始推出試妝機，當中最新最先進嘅要數LANCOME的Biometric電腦模擬系統，像真度都幾高，可以讓你揀到啱心水色系為止，咁就唔怕買錯化妝品，可慳番冤枉錢。&#13;<br>&#13;<br>記者：黃若茵&#13;<br>攝影：周旭文、何家良、陳陶鈞&#13;<br>模特兒：Irene、Yuki</p><p>點試妝？</p><p>極似真人化妝</p><p>LANCOME全新的試妝機（正確係試妝電腦系統）於香港率先曝光，為全亞洲首個最仔細像真試妝系統，利用數以萬計的像點拍攝，以高解像度的照片試妝，拍照時亦能偵測到試用者的天然膚色，不怕與真實膚色有出入。另外它亦運用生物測定學（Biometry），仔細區分面部不同試妝部位，令每種妝容於1/4秒內即能顯現。試一個妝只需3分鐘，幫你慳時間亦可避免買錯嘢嘥錢，抵玩！</p><p>靚相出籠</p><p>計吓好着數</p><p>總結各街訪靚女心得，以平均每次消費中買錯4成化妝品為例，咁用化妝機試妝後，買化妝品便會更準確唔浪費，可以慳唔少。</p><p>平均每次入貨：</p><p>3盒單色眼影$480&#13;<br> 1盒胭脂$200&#13;<br> 2支唇膏$320&#13;<br> &#13;<br> 合共$1,000&#13;<br> &#13;<br> 慳$400</p><p>春日新妝</p><p>既然試妝機咁有用，以後買化妝品時就更準確啦。係時候昅清呢期最新SpringLook，準備試完妝後大量入貨。</p><p>粉色仙子</p><p>妝容靈感來自莎士比亞的《仲夏夜之夢》，仙子脫俗柔麗的妝容，跟朦朧的春天十分配合。&#13;<br> &#13;<br> 化妝：Iris（LANCOME）&#13;<br> 髮型：KinkiYiu（MaeVon）&#13;<br> 模特兒：Bessie（StarzPeople）</p><p>妝容重點</p><p>眼：藍色眼影塗雙眼皮，眼尾外至太陽穴塗白色，眼窩至眉上塗粉紅。畫啡色上眼線及銀白色下眼線，掃睫毛膏。&#13;<br> &#13;<br> 面：淺粉紅胭脂。&#13;<br> &#13;<br> 唇：塗淺色唇蜜後，再加淺粉紅唇彩。</p><p>妝物推介（allfromLANCOME29713784）</p><p>豔麗蝴蝶</p><p>若你喜歡繽紛色彩，這個蝴蝶般燦爛鮮色的妝容就啱你。&#13;<br> &#13;<br> 化妝：Pheobe（ANNASUI）&#13;<br> 髮型：Xavior（MaeVon）&#13;<br> 模特兒：Slyvia</p><p>妝容重點</p><p>眼：眼窩以銀色eyeglitter打底，混合塗藍及綠色眼影，中間加黃色。下眼線用鮮粉紅及紫色眼影。&#13;<br> &#13;<br> 面：鮮粉紅胭脂由兩頰掃至眼側，再掃閃淺粉紫唇彩。&#13;<br> &#13;<br> 唇：粉紅色唇膏。</p><p>妝物推介（allfromANNASUI28318508）</p><p>少女明媚</p><p>來季AUBE的妝容旨在表現少女蛻變成熟女性的一面，清新動人。&#13;<br> &#13;<br> 化妝：Chloe（SOFINA）&#13;<br> 髮型：Phyllis（MaeVon）&#13;<br> 模特兒：Whitney（StarzPeople）</p><p>妝容重點</p><p>眼：紫色胭脂塗眼窩，眼尾塗綠色眼影。下眼線掃白色膏狀眼線。&#13;<br> &#13;<br> 面：粉紅胭脂。&#13;<br> &#13;<br> 唇：先塗淡紅色唇膏，再加粉紅唇彩。</p><p>妝物推介（allfromSOFINAAUBE28936417）</p><p>靚女都讚好</p><p>邊度有得玩？</p><p>日期：1月12至18日　地點：廣東道連卡佛&#13;<br> 費用：$180（10分鐘虛擬彩妝服務及20分鐘個人專業彩妝服務，完成後可全數換取貨品。必須預約。）&#13;<br> 查詢：23177236</p></body></html>