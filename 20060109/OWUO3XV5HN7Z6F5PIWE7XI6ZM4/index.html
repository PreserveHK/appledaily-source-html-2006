<html><header><meta charset="utf-8"><title>齊秦亡友遺體送返台</title></header><body><h1>齊秦亡友遺體送返台</h1><p>齊秦演唱會不慎墮台死亡嘅鼓手黃建福（圖二），遺體噚日運咗返台灣桃園中正機場，棺木落機就運返烏來嘅屋企，黃建福遺孀簡翠珊（圖一左）摸住棺木話：「你回來了，我現在在你身邊。我現在在你前面，我們要回家了。」簡翠珊重掩面痛哭，佢家人話女兒重未知爹哋離開嘅消息。</p></body></html>