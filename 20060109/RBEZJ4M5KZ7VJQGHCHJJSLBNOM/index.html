<html><header><meta charset="utf-8"><title>飯聞煮派：<br>蝦膠搓成龍球打鑊甘至夠彈</title></header><body><h1>飯聞煮派：<br>蝦膠搓成龍球打鑊甘至夠彈</h1><p>有無諗過整咩做過年菜呀？嫌早？No啦！Hea多兩個禮拜就係農曆新年，諗定試做連試食都差唔多。今餐嚟個全蝦宴，可以全家總動員，用鮮蝦狂打至起膠，所謂閤家齊齊打鮮蝦，來年個個笑哈哈，今晚就郁手啦！&#13;<br>&#13;<br>記者：鄺天樂&#13;<br>攝影：陳陶鈞　&#13;<br>Model：Lin、Karie@Salvodor　&#13;<br>鳴謝：示範：龍堡國際賓館西中餐總廚吳義華師傅　地址：尖沙嘴柯士甸道8號&#13;<br>（23787673）</p><p>喜好龍球內藏爆漿餡</p><p>聞煮價：$30/4人&#13;<br> 需時：30分鐘&#13;<br> 用新鮮靚蝦人手打成蝦膠做蝦丸，可以用要幾彈有幾彈嚟形容！要求高高嘅吳師傅重要喺彈牙蝦丸內來一個爆漿餡，餡靚皮彈牙，再加埋金黃脆卜卜杏仁片，齋睇經已口水流。</p><p>咩料：</p><p>蝦仁1斤、*皮蛋1隻、豬肉1両、杏仁片4茶匙、芫荽適量</p><p>調味料：</p><p>生粉1茶匙、胡椒粉、麻油、糖、鹽各適量</p><p>速成法：</p><p>聞煮貼士：</p><p>（左）Lin：師傅，餡料係生豬肉，炸3分鐘熟未㗎？&#13;<br> &#13;<br> 吳師傅：豬肉切成碎粒好容易熟，加上蝦肉炸得耐會霉，所以千祈唔好炸咁耐㖭呀！&#13;<br> &#13;<br> *皮蛋&#13;<br> 購買時謹記查看皮蛋殼表面是否有黑色大小不一的斑點，若有即表示皮蛋含有重金屬鉛，則避免食用。</p><p>英文FriedShrimpBalls</p><p>Ingredients:600gshelledshrimps,1preservedegg,40gpork,4tspslicedalmondandproperamountofparsley.&#13;<br> &#13;<br> Seasonings:1tspcornstarch,properamounteachofsesameoil,pepper,sugarandsalt&#13;<br> &#13;<br> Method:&#13;<br> 1)Choppreservedegg,pork,parsleyand4-5shelledshrimps,thenmixwellandsetasideforlateruse.&#13;<br> &#13;<br> 2)Flattentheremainingshelledshrimpswithakitchenknifeandchop,thenputthechoppedshrimpsintoabigbowlandstirwellwiththeseasonings.Takethemoutwithyourhandandbeatthembacktothebowl,andrepeatuntiltheygetsticky.&#13;<br> &#13;<br> 3)Takeabout1tspshrimpglueandkneaditintoaball,thenflatten,putstuffingonitandkneaditintoaballagain.Dustslicedalmondanddeep-frytheshrimpballinboilingoilfor3minutes.Serve.&#13;<br> &#13;<br> Tips:Choppedporkgetscookedveryeasilyandshrimpwillgetfunkedifitisfriedtoolong.Therefore,remembernottoover-frytheshrimpball!</p><p>印尼文BolaNaga</p><p>Bahan-bahan:600gramudangsegarkupaskulit,1butirteluritik,40gramdagingbabi,4sendoktehbijiaprikot,secukupnyaketumbar&#13;<br> &#13;<br> Bahanbumbu:1sendoktehtepungsagu,secukupnyaminyakbijan,mericabubuk,guladangaram&#13;<br> &#13;<br> Caramembuat:&#13;<br> 1.Cincangteluritik,dagingbabi,ketumbardan4-5buahdagingudangdanadukrata,sisihkan.&#13;<br> &#13;<br> 2.Pipihkandancincangdagingudangdngpisausayur,masukkannyakedlmmangkokbesardancampurkanbahanbumbu,adukrata,aduknyahinggaliatpakaitangan.&#13;<br> &#13;<br> 3.Ambilkan1sendoksupdagingudangdanbuatnyajadibentukbola,lalupipihkannyautkbungkusbahanisidanlengketdngbijiaprikot,akhirnyagorengselama3menitdlmminyakpanas,sajikan.&#13;<br> &#13;<br> Tips:Dagingbabiyangtelahdicincangmudahsekalidimasakmatang,biladigorengdengandagingudanglamaakanjadilapuk,jadijanganmenggorengboladagingudangterlalulama.&#13;<br> &#13;<br> （繙譯：語言專家諮詢公司，電話23648988）</p><p>香辣桂花蝦球乾炒至夠香</p><p>聞煮價：$80/4人&#13;<br> 需時：40分鐘&#13;<br> 桂花魚肉嫩鮮甜，大大隻海蝦爽口肉厚，齊齊炸至金黃香脆入口已經好味到爆燈，再把炒香的麻辣粉、五香粉、炸蒜茸等灑上面，惹味程度媲美避風塘炒蟹。</p><p>咩料：</p><p>桂花魚1斤半、*海蝦9両、麵粉2湯匙</p><p>香料：</p><p>葱粒2茶匙、紅椒2茶匙、麻辣粉1茶匙、指天椒粉1茶匙、五香粉1/2茶匙、沙薑粉1/2茶匙</p><p>醃料：</p><p>鹽2茶匙、雞粉2茶匙、糖1茶匙、胡椒粉1茶匙、麻油1茶匙</p><p>速成法：</p><p>聞煮貼士：</p><p>Karie：點解炒香料要唔落油，用乾鑊啊？唔怕燶咩？&#13;<br> &#13;<br> （左）吳師傅：香料用乾鑊先會炒得香，香料係好容易燶，所以要密啲手咁炒，如果唔係香料一燶就會苦。&#13;<br> &#13;<br> *海蝦&#13;<br> 新鮮的蝦，殼應是青灰色的，透明有光澤，頭身緊密連接。如果蝦殼已經變成紅色，頭身破碎，最好不要購買。買蝦時還應該用手揑一揑，通過蝦肉的手感和彈性來判斷蝦的新鮮度：新鮮的蝦肉有彈性，不新鮮的則往往發乾、發軟。</p><p>香煎龍皇素雞食材矜貴</p><p>聞煮價：$40/4人&#13;<br> 需時：30分鐘&#13;<br> 煎釀三寶就食得多，煎釀素雞就真係第一次。素雞做釀料菜式口味新鮮，釀料重要係鮮帶子粒、蝦粒、冬菇等，食材矜貴，新鮮感十足！</p><p>咩料：</p><p>帶子4粒（切粒）、蝦仁4隻（切粒）、素雞3條、冬菇1隻（切粒）、*蓮藕1両（切粒）、麵粉1湯匙</p><p>調味料：</p><p>生粉1茶匙、麻油、胡椒粉、糖、鹽各適量</p><p>速成法：</p><p>1）把帶子、蝦仁、冬菇、蓮藕切粒後，與調味料拌勻，醃5分鐘。&#13;<br> &#13;<br> 2）素雞切去頭尾，於中間以小刀挖出圓形，把餡料釀入其中。&#13;<br> &#13;<br> 3）把素雞蒸5分鐘後切片，沾麵粉下鑊煎至金黃，即成。</p><p>聞煮貼士：</p><p>（左）Karie：好難釀料入去呀！&#13;<br> &#13;<br> 吳師傅：用支小匙慢慢釀入去，記住釀得實啲，唔好散啊！&#13;<br> &#13;<br> *蓮藕&#13;<br> 靚蓮藕的根莖肥大色帶黃色，每節兩端細小，中間肥脹的最為理想。變色的蓮藕容易腐爛，味道自然不好，購買蓮藕時，如果有濕泥裹着的更該細心看清楚、因變壞的蓮藕不易發覺。</p><p>黃金蝦卷先蒸後炸</p><p>聞煮價：$60/4人&#13;<br> 需時：45分鐘&#13;<br> 蝦夠鮮、蠔夠香、蓮藕爽，三者加埋包在靚靚香甜蛋皮內，先蒸後炸，蛋皮嫩得來又香口，餡料啖啖香又濃，無嘢可以再挑剔！</p><p>咩料：</p><p>蝦仁8隻（切粒）、*蠔豉4隻（先浸）、蓮藕1両（切粒）、雞蛋4隻、葱1棵（切粒）、蠔油5茶匙、麵粉1湯匙、生粉1茶匙、胡椒粉適量</p><p>速成法：</p><p>1）蠔豉切粒，以3湯匙蠔油、胡椒粉加適量水燜30分鐘後，與蝦仁、蓮藕及葱拌勻，備用。&#13;<br> &#13;<br> 2）蛋打勻後，下鑊煎成蛋皮，把餡料放於蛋皮上，包成卷狀。&#13;<br> &#13;<br> 3）蛋卷放鑊蒸5分鐘後，沾上麵粉下油鑊炸至金黃，瀝油，淋上以2湯匙蠔油、生粉及適量水的芡汁，即成。</p><p>聞煮貼士：</p><p>Lin：蛋皮加咗生粉係咪會好煎啲呢？&#13;<br> &#13;<br> 吳師傅：千祈唔好呀，加咗生粉蛋皮會變硬，口感唔好㗎！&#13;<br> &#13;<br> *蠔豉&#13;<br> 要選大大隻、味道香濃，有些蠔豉入口質感較粉，而以沒有春的蠔製成的蠔豉則比較爽口，可視乎個人口味而去挑選。特大的蠔豉約百多元一斤，而每斤有二十八至三十隻的沙井蠔亦是相當不錯的選擇。</p></body></html>