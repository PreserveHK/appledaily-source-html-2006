<html><header><meta charset="utf-8"><title>　　泛民摩拳擦掌恭候特首 - 李八方</title></header><body><h1>　　泛民摩拳擦掌恭候特首 - 李八方</h1><p>一大班議員喺聖誕假唞足精神後，又要喺立法會戰場奮力作戰。星期三復會後，煲呔會喺星期四落立法會，出席今年首個答問大會。&#13;<br> 今次話題有乜炮頭？相信唔使講都知道係政改。今次係政改方案扑低後，煲呔首次去立法會解畫，啲民主派議員又點會放過呢個大好機會，大家都希望向煲呔齊齊問一句：我們何時可以看到普選？&#13;<br> 郭家麒講到明，如果有機會，一定問煲呔：「你話有生之年會見到普選，咁你究竟有幾長命？你又幾時會畀到普選時間表大家？」絕對唔容許佢空口講白話。長毛就賣關子，話如果到時冇機會發問，就會以好堅定同埋冇人會阻擋到嘅方式問煲呔：「你有冇良心？你有冇祈禱？」睇怕煲呔都要認真諗吓點接招。&#13;<br> 一向話反對政改方案但又投咗贊成票嘅金勞詹，估自己冇機會提問，所以一啲預備都冇。但佢話除煲呔外，肥龍都要答吓，莫非金勞詹想搞個肥龍答問大會？&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>