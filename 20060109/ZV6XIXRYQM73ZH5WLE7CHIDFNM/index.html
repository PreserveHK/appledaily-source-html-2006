<html><header><meta charset="utf-8"><title>　　劉山青泰國離奇遇襲 - 李八方</title></header><body><h1>　　劉山青泰國離奇遇襲 - 李八方</h1><p>意外嘅嘢，有時真係好難預計。劉山青喺呢幾日，就無啦啦喺泰國遇襲。&#13;<br> 話說正喺泰國芭堤雅度假嘅劉山青，噚日朝早七點幾喺海灘獨處，欣賞晨光之際，竟然有兩個男人，突然從後用手同腳襲擊佢，好彩劉山青身手敏捷走得快，而兩個男人竟然又放過佢，冇追上嚟，咁佢梗係即時去報警，點知佢同泰國警方雞同鴨講，加上又冇財物損失，最終未被受理。&#13;<br> 警察唔理，劉山青惟有轉而向隨團導遊求助，不過，導遊又可以幫到啲乜吖，所以劉山青就特別將親身經歷告知所有讀者，等大家去泰國時小心一啲喎。&#13;<br> &#13;<br> 傳真︰2623-9278&#13;<br> 電郵︰pf_lee@appledaily.com</p></body></html>