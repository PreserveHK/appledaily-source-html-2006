<html><header><meta charset="utf-8"><title>　　港澳辦兩小張變身大紅人 - 李八方</title></header><body><h1>　　港澳辦兩小張變身大紅人 - 李八方</h1><p>《蘋果》被禁返大陸採訪，內地消息變得不靈光，當然十年人事幾番新，好多舊日嘅老朋友老嘅老，走嘅走，不過，好彩新一代上場嘅都仍然係舊相識。&#13;<br> 好似港澳辦兩位小張最近都變咗大紅人。張榮順一直係港澳辦負責法律研究，當年《基本法》起草，佢就日日跟住啲草委出出入入，同八方以及一眾行家討論香港問題，最近聽聞佢被調往人大常委會基本法委員會辦公室工作，向喬曉陽負責，真係再上一層樓，值得恭喜。&#13;<br> 另一位小張係張曉明，當年佢外派香港，喺中英聯絡小組工作，係柯在鑠大使下屬，柯大使為人甚開明，小張亦溫文有禮，今日當上副主任，全無架子，甚受記者歡迎，當然有因啦。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>