<html><header><meta charset="utf-8"><title>　　鄉事派議員密謀譴責反對派 - 李八方</title></header><body><h1>　　鄉事派議員密謀譴責反對派 - 李八方</h1><p>否決政改方案，邊個最大責任？政府梗係唔肯孭飛，煲呔咪將責任推晒落民主派度囉，慌死啲人唔幫手踩民主派幾腳咁。&#13;<br> 既然曹操都有知心友，煲呔當然唔會少，西貢區議會兩名鄉事派議員劉運喜同陳桂生，好明顯係煲呔老友啦，否則唔會喺方案過唔到後，重搞咁多小動作，話要喺今日大會上提出一個譴責反對派否決政府方案嘅動議啦。&#13;<br> 有民主派人士就話，政府喺西貢區議會應該都有幾多人拍手支持，要通過唔難㗎。𠵱家就要睇吓范國威等民主派會唔會反抗，唔使等佢哋唱獨腳戲咁悶。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>