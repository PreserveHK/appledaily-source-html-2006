<html><header><meta charset="utf-8"><title>　　匯豐搞環保慳錢 - 李八方</title></header><body><h1>　　匯豐搞環保慳錢 - 李八方</h1><p>噚日喺太古廣場三期有個零碳城市展覽活動，活動由英國文化協會主辦，搵贊助商佢哋當然要搵同鄉──香港滙豐銀行，噚日滙豐派出常務總裁龍安德（AndrewLong、圖）出席作為主禮嘉賓。&#13;<br> 阿Long話，滙豐過去致力推動環保措施，亦好鼓勵員工提出建議，因為咁樣更能落實執行，例如舊年佢哋透過採用環保電燈，節省成十四萬watt電，其他措施重包括用節能冷氣機同電梯、使用環保紙等。佢又話，未來三年嘅目標係要將碳耗量再降低百分之五。&#13;<br> 其實𠵱家滙豐已經係零碳企業，因為佢哋喺其他地方有資助種植樹木等措施，以填補企業所產生嘅碳。&#13;<br> 另外，阿Long又講到每周五日工作天嘅計劃，佢話其中一個要顧及嘅問題，係香港周六仍然要進行銀行結算，而香港重係唯一一個，仍然喺周六做結算嘅國際金融中心，所以佢希望可以先將呢個問題解決。睇嚟銀行界從業員仍要耐心等吓。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>