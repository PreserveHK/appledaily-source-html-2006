<html><header><meta charset="utf-8"><title>Hea：200隻狗晒冷金身上陣齊賀年</title></header><body><h1>Hea：200隻狗晒冷金身上陣齊賀年</h1><p>美國人出門時會把愛犬寄住在狗酒店內暢游、意大利寵物用品名牌炮製一條32萬港元的30卡鑽石狗頸鏈，真係做隻狗好過做人。不過香港都唔輸蝕，有金舖乘着狗年來臨，打造一隻身價180萬嘅金狗，成為名副其實富貴狗。原來有調查指出，香港人每年花在寵物身上嘅錢超過10億元，香港寵物狗的生活有幾豪華？即睇！&#13;<br>文：拾壹&#13;<br>攝影：陳智良&#13;<br>模特兒：Ella（inManagement）、TinkerBell&#13;<br>鳴謝：Nicky、…@Dog（28380030）&#13;<br>金至尊（26623998）&#13;<br>地址：銅鑼灣軒尼詩道467-473號地下</p><p>最大重8公斤</p><p>來年狗隻當家，經常有出位動作嘅金至尊打造全港最大、最富貴的狗屋連金狗，價值港幣288萬。迷你貴婦犬TinkerBell參觀過示範單位，旺狗富屋以中國的「亭臺樓閣」為主題，望落有啲似天宮的南天門。200隻金狗包括金毛尋回犬、曲架、比高、斑點狗、史納莎等的造型與真狗相似，隻隻穿上新年服。TinkerBell話門口嗰隻重8公斤的999.9旺財金狗，跟佢老友金毛尋回犬阿B成個餅印，不過呢隻真金金毛身價就達180萬，老友真係拍馬都追唔上。&#13;<br> &#13;<br> 金至尊（26623998）&#13;<br> 地址：銅鑼灣軒尼詩道467-473號地下</p><p>富豪級享受</p><p>生活富泰</p><p>雖然無180萬身價，但有主人錫的狗狗一樣住得豪，食得好，分分鐘好過好多人。</p><p>食/住&#13;<br>食魚子醬瞓影音套房</p><p>寵物閒時都要充充電，咁先有精力繼續跟主人玩，太平洋寵物會就能為寵物提供峇里五星級度假式享受，分「SPA」系列（$380-$1,280）或「Hery」系列（$360-$1,280）的水療美容服務，還有美容師為寵物按摩和梳剪毛髮。食物由註冊獸醫設計，$688的五道菜單包括俄羅斯魚子醬拼雞肉軟餅、魚翅南瓜湯、低糖金箔燕窩等，全是高蛋白質、抗氧化、低鹽、低糖無油的健康美物。VIP套房內更有影音設備，咁愛犬就唔會覺悶。</p><p>太平洋寵物會（35763909）&#13;<br> 地址：荃灣德士古道100號2字樓B座&#13;<br> 收費：VIP套房每日$336（須入會）</p><p>行&#13;<br>名牌狗帶　出街威威</p><p>LV、Burberry、Gucci、DAKS等都是愛狗之人，同樣一條狗帶，有名牌monogram，主人放狗時大有面子。PaulSmith和playwithmysocks.com設計的頸帶和狗帶全皮製，分經典間條男裝和螺旋紋女裝，精緻實用。</p><p>衣&#13;<br>潮興母子裝</p><p>狗和人一樣靠衣裝，都講fashiontrend，不少寵物名牌索性推出母子裝設計，遠遠望到都知主人寵物點配對。另一fashiontrend是衣服會襯埋首飾如珍珠、鑽飾，當狗是人咁扮。</p><p>店舖資料</p><p>a　DogOneLife（31055550）&#13;<br> b　DogParadise（27926999）&#13;<br> c　K9sassybabies（28949799）&#13;<br> d　PaulSmith（25235868）&#13;<br> e　紅蘿蔔（34279899）</p></body></html>