<html><header><meta charset="utf-8"><title>飯聞煮派：大眼B女纖體生果炒到一鑊熟</title></header><body><h1>飯聞煮派：大眼B女纖體生果炒到一鑊熟</h1><p>近幾年，無論是大姐仔定係小女孩，都會喜歡玩人稱B女的Blythe公仔，愛其長長頭髮，加埋一雙大眼睛，lady非常。好似擁有4個囡囡的Irene咁，今次就為了慶祝新成員廚師B女加入大家庭，就炮製了明目健美餐予一眾B女，你都想學佢哋大眼又纖體？睇完就落樓下買定餸喇！&#13;<br>記者：趙善怡&#13;<br>攝影：黃子偉&#13;<br>鳴謝：Blythenotforsale（www.blythe-not-for-sale.com）</p><p>士多啤梨奇異果雞翼8粒啱啱好</p><p>聞煮價：$22/3人&#13;<br> 需時：25分鐘&#13;<br> 大女阿Do成熟得來，舉止每每散發出少女味道。喜歡吃士多啤梨的她，經常嚷着要Irene媽咪買畀佢食。Irene愛女心切，怕個女唔夠飽，就加埋奇異果，煮了個賣相極佳，兼且甜到入心的士多啤梨奇異果雞翼畀佢歎吓！</p><p>咩料：*雞中翼8隻、*士多啤梨8粒、奇異果1個半、士多啤梨果醬2湯匙&#13;<br> &#13;<br> 醃料：豉油1湯匙、糖1茶匙、生粉1茶匙</p><p>速成法：</p><p>聞煮貼士：</p><p>媽咪千叮萬囑叫我唔好咁快將我最鍾意食嘅生果倒落鑊，原來生果易出水同易整爛，所以要喺臨熄火時先至加生果，輕力兜一兜已經可以上碟喇！&#13;<br> &#13;<br> *雞中翼：街市或超市買到的，多為雪藏雞翼，所以買返屋企要作解凍。揀雞翼的，最好選擇表面沒有瘀傷、中等size。&#13;<br> *士多啤梨：士多啤梨含有豐富維他命C，相比蘋果高出7至10倍之多，而且更含有鈣、鐵、磷、維他命A、B1、B2、胡蘿蔔素、蛋白質及果膠等。</p><p>英文&#13;<br>ChickenWingswithStrawberryandKiwiFruit</p><p>Ingredients:8chickenwings,8strawberries,1.5kiwifruitsand2tbspstrawberryjam&#13;<br> &#13;<br> Marinade:1tbspsoysauce,1tspsugarand1tspcornstarch&#13;<br> &#13;<br> Method:&#13;<br> 1)Defreezechickenwings,addinmarinadeandstirwell,thensetasideforlateruse.&#13;<br> &#13;<br> 2)Heatwokwithoilandfrythemarinatedchickenwingsuntiltheyare50%cooked,thenaddinstrawberryjamandstirwell.&#13;<br> &#13;<br> 3)Stir-frythechickenwings,whentheyare100%cooked,addinstrawberryanddicedkiwifruit,stir-fryslightlyandserve.&#13;<br> &#13;<br> Tips:Freshfruitscontainmuchwaterandtheyalsogetmashedeasily.Therefore,addinfreshfruitsjustbeforeturningofftheheatandstirslightlybeforedishingup.</p><p>印尼文&#13;<br>SayapAyamdenganStrobeidanKiwi</p><p>Bahan-bahan:8buahsayapayam,8buahstroberi,11/2buahkiwi,2sendoksupselaistroberi&#13;<br> &#13;<br> Bahanbumbu:1sendoksupkecapasin,1sendoktehgula,1sendoktehtepungsagu&#13;<br> &#13;<br> Caramembuat:&#13;<br> 1.Cairkansayapayam,lalucampurkanbahanbumbu,adukrata,sisihkan.&#13;<br> &#13;<br> 2.Panaskanpanci,tumissayapayamygtelahdibumbuihinggasetengahmatang,masukkanselaistroberi,adukrata.&#13;<br> &#13;<br> 3.Ketikatumissayapayamhingga100%matang,barutambahkanstroberidankiwiygtelahdipotongkecil,tumisdngpelan-pelansebentar,sajikan.&#13;<br> &#13;<br> Tips:Karenabuah-buahanmudahmengeluarkanairdanmenjadilembet,jadisebaiknyaAndamemasukkanbuah-buahansebelummenutupapidanhanyamenumisnyadenganpelan-pelansebentarsaja.&#13;<br> &#13;<br> （繙譯：語言專家諮詢公司，電話23648988）</p><p>三絲紫菜蛋卷　慢火煎夠香口</p><p>聞煮價：$18/3人&#13;<br> 需時：25分鐘&#13;<br> 形象前衞、擁有一把粉紅色爆炸頭的孺女阿Fa，最鍾愛香口煎炸嘢，但Irene媽又唔想睇到個女滿面暗瘡，就用蛋皮代替春卷皮，去煮了個既香口又健康的三絲紫菜蛋卷。</p><p>咩料：雞蛋3隻、蟹柳6條、火腿2塊、青瓜1/4個、紫菜8塊&#13;<br> &#13;<br> 調味料：鹽及胡椒粉適量</p><p>速成法：</p><p>1）將雞蛋拂勻，並放進調味。起油鑊，將蛋汁煎成蛋皮。&#13;<br> &#13;<br> 2）依照紫菜的大小，裁出合適的蛋皮。蛋皮放最底，上鋪紫菜，放上蟹柳、火腿及青瓜絲。&#13;<br> &#13;<br> 3）待所有材料放好後，將蛋皮捲起，並用牙籤固定好位置便成。</p><p>聞煮貼士：原來蛋皮太厚會容易被捲爛，太薄又欠口感，所以煎蛋皮切忌用大火，中、慢火慢慢煎就最good喇！</p><p>漢堡扒配鮮菌忌廉汁　加麵包碎更鬆化</p><p>聞煮價：$25/3人&#13;<br> 需時：35分鐘&#13;<br> 漢堡扒是Irene媽的撚手菜，但二女阿Re又嫌漢堡扒多肉，吃多會易肥。所以Irene媽就加入了洋葱去烹調漢堡扒，重自製了鮮打少肥的鮮菌忌廉汁拌食，阿Re今次重唔食到嘴郁郁?!</p><p>咩料：免治牛肉半斤、洋葱半個、秀珍菇8隻、麵包1塊、忌廉250毫升、雞蛋1隻&#13;<br> &#13;<br> 醃料：豉油1湯匙、糖1茶匙、生粉1茶匙</p><p>速成法：</p><p>1）洋葱及麵包切碎，加入已醃過的免治牛肉中撈勻，並將免治牛肉壓成肉餅。&#13;<br> &#13;<br> 2）起油鑊，將免治牛肉餅煎至兩面金黃熟透，上碟。&#13;<br> &#13;<br> 3）用微火稍為煮熱忌廉，放進半茶匙鹽及1隻雞蛋後，加入切碎的秀珍菇，撈勻稍煮片刻。最後將完成的鮮菌忌廉汁淋上漢堡扒上便成。</p><p>聞煮貼士：我問媽咪，點解要加麵包碎，唔搽果占畀阿Re食呀？媽咪話為咗令漢堡扒實淨，煎起來食落口重會鬆化啲㖭！</p><p>煙三文魚雜果藍莓沙律　明目又減肥</p><p>聞煮價：$40/3人&#13;<br> 需時：20分鐘&#13;<br> B女的招牌為一雙水汪汪的大眼睛，所以Irene媽也着力為她們護眼。藍莓有明目的功用，加上三女阿Me呢排剪了個冬菇頭，話想臉龐睇起來瘦削點，日日都話要Irene媽整減肥餐。咁呢個煙三文魚雜果藍莓沙律咪啱晒佢?!</p><p>咩料：生菜半個、蘋果1個、*奇異果2個、士多啤梨8粒、煙三文魚6塊、藍莓6顆（打爛）</p><p>速成法：</p><p>1）生菜洗淨後，撕成小塊作墊底用。&#13;<br> &#13;<br> 2）將所有生果切粒，放在生菜上，煙三文魚及藍莓茸鋪面。&#13;<br> &#13;<br> 3）最後加入自己所喜愛的沙律醬汁，拌勻便成。</p><p>聞煮貼士：蘋果去皮後易「生銹」，所以要將蘋果粒放喺鹽水備用。其實照我話，如果想加強口感，原粒藍莓一樣好正㗎！&#13;<br> &#13;<br> *奇異果：千萬不要看輕毛茸茸、來自新西蘭的奇異果，因為它是眾多生果中，維他命C含量最高。</p></body></html>