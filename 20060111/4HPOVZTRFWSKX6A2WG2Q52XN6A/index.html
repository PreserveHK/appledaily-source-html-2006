<html><header><meta charset="utf-8"><title>撞正電腦節場外旺過場內</title></header><body><h1>撞正電腦節場外旺過場內</h1><p>倉底Athlon居然翻生&#13;<br>今個星期撞正電腦節，即使舉行期間只有10度左右，都似乎無損買家雅興，高登黃金外圍真係人頭湧湧，相反，相比之下「暖笠笠」嘅商場內，即使星期日當天，人流亦明顯受到影響，所以唔少舖都將貨蝕住賣留客，好似有舖就將Athlon643000+標價$1,000左右，因為有傳將會停產，竟然亦可以掀起炒風，升番去$1,100，喺電腦界都真係少見！</p><p>查詢電話：Centralfield（23870272）&#13;<br> 地址：深水埗高登電腦商場1樓10-16a號舖</p><p>X800GTO腦場湧現</p><p>以往nVIDIA鍾意用多型號策略推出產品，估唔到ATI都學埋呢招，最近將X800係咁意改良吓，又推出個X800GTO版本，唔少出開顯示卡嘅品牌都有供貨，重會因應記憶體、核心設計等推出多個版本，真係平有平玩，貴有貴玩，價格最低報$1,100，而最高可去到$1,900，唔係專家級玩家，就要小心留意，以免入錯貨。&#13;<br> &#13;<br> 記者：許福合</p></body></html>