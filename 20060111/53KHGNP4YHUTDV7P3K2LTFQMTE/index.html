<html><header><meta charset="utf-8"><title>關淑怡紅館開騷乖仔冇得睇</title></header><body><h1>關淑怡紅館開騷乖仔冇得睇</h1><p>已有十年未踏足紅館舞台的關淑怡，將於下月在紅館舉行第二次演唱會，她昨日為個唱舉行記者會，心情大好更賣大包穿上超短紅色燈籠裙褲，勁騷修長美腿。關淑怡在記者會上有問必答，當提到兒子到時會否捧場時，她即笑笑口表示兒子太細個及文靜，還叫老闆李進不要嚇壞兒子。</p><p>久休復出的關淑怡將於下月二十三日至二十五日在紅館舉行三場「關於我關淑怡演唱會」，門票將於今日公開發售，今次個唱是關淑怡闊別十年重踏紅館舞台，所以昨日她經過悉心打扮，穿上超短紅色燈籠裙褲配白色毛毛大衣出席於紅磡舉行的記者會，在台上勁騷修長美腿，猶如莎朗史東在《本能》（BasicInstinct）的性感造型。</p><p>讚囝囝好得意</p><p>一向怕面對傳媒的關淑怡昨日明顯心情大好，對傳媒的提問更有問必答，提到她近日密密做宣傳，兒子會否投訴時，她即笑笑口說：「佢唔會識投訴，但佢真係好得意，到時佢未必會睇，太細喇，佢好簡單，喺眼中媽咪就係媽咪。我唔係驚人影，係你哋講（指記者），我唔係咁嘅意思。」&#13;<br> 老闆李進笑言到時帶同家中兩位千金陪伴關淑怡的兒子，關淑怡即時請老闆食檸檬說：「唔好，佢好文靜，唔好嚇親佢。」當記者繼續詢問有關其子的問題時，關淑怡就撒嬌表示請大家專注她的個唱。</p><p>舞台設計創新</p><p>而今次關淑怡的個唱在舞台上會有新的嘗試，她透露舞台的設計是紅館從未試過的，她說：「到時會係四面台，成個舞台會好似一條橋咁伸延到觀眾席，重會係凌空升起，我就冇畏高，但紅館重未批，應該都冇問題，自己唔驚，因為大家都會安全為重，我就唔知個舞台幾多錢，呢啲咁濕碎就問公司啦。」&#13;<br> 關淑怡更透露每場個唱會邀請不同的表演嘉賓，不過她就為了保持神秘感而不肯透露嘉賓名字。&#13;<br> 採訪：駱華齡&#13;<br> 攝影：陳志嵐</p></body></html>