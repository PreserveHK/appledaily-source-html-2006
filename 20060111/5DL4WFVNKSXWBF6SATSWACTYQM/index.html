<html><header><meta charset="utf-8"><title>　　唐媽媽聞減稅即封嘴 - 李八方</title></header><body><h1>　　唐媽媽聞減稅即封嘴 - 李八方</h1><p>唐媽媽噚晚參加中聯辦新春酒會，以前問唐媽媽有關唐唐嘅動向，佢有時都會畀啲貼士行家，但佢最近就好口密，一提預算案、減稅呢啲字眼，唐媽媽即刻話：「我都唔知呀，到嗰日先知啦！」&#13;<br> 唐媽媽話，佢啱啱先同老公唐翔千由上海返嚟，因為要參加唐家嘅家庭聚會，唐爸爸嗰邊九個兄弟姊妹全部返晒嚟，開咗成三圍枱，如果大家搵埋啲仔女，就要開多好多圍喇，所以新年都係唔好再去第二度，要留港辦貨，促進吓消費！&#13;<br> 中聯辦副主任黎桂康喺酒會度冇嘢講，淨係話𠵱家市民嘅信心增加，叫大家要繼續支持特首嘅強政勵治、福為民開喎。&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>