<html><header><meta charset="utf-8"><title>Hea：夠晾又保值潮人愛撈唔愛牛</title></header><body><h1>Hea：夠晾又保值潮人愛撈唔愛牛</h1><p>日本牛王Evisu認真巴閉，繼前年一間專賣Evisu嘅潮舖被竊過百萬後，上周六又一間潮舖被爆，損失20多萬。為咗防止呢類潮賊爆格，唔少店舖都做足防盜工夫，保安閉路電視防彈玻璃樣樣齊。雖然潮賊爆嚟爆去都係Evisu，但街訪潮人最愛嘅唔係牛，原來係連八十幾歲阿伯都會戴嘅「撈」。&#13;<br>&#13;<br>記者：吳小明&#13;<br>攝影：黃子偉&#13;<br>協力：黃若茵</p><p>街坊點講：手表有價有市</p><p>本報進行街頭抽查，問吓各位潮界仔女畀佢哋最愛邊一類搶手潮貨，佔大比數會揀勞力士行先，因為「撈」最保值又易放吖嘛！</p><p>撈「撈」一族</p><p>Evisu易放</p><p>PakHo：「我揀Evisu，就算要賣，放上網都較容易。」</p><p>獨排眾議揀MuseBag</p><p>Jen：「我揀MuseBag，因為用厭咗可以賣出去換個新嘅。」</p><p>潮店做足保安&#13;<br>&#13;<br>Take5：Evisu貨齊款罕保安嚴</p><p>日本潮流品牌專賣店Take5係行內賣Evisu賣到起晒朵嘅店舖，老闆Benny話開業以來六年未遭賊人光顧，不過保安方面增強咗唔少，除有「細路電視」24小時錄影外，最近更增設webcam遙距網上監察系統，就算出咗trip去入貨，一上網舖頭情況就一目了然，之但係唔可以即時救駕。</p><p>▲Take5（23758262）&#13;<br> 地址：尖沙嘴加連威老道41號A1/FB&amp;C室</p><p>Recursive：一入一出經店員</p><p>專賣裏原宿品牌嘅Recursive，所入嘅貨多是有得炒嘅限量版，像Ape、Undercover等，老闆Willy話雖然舖址設於舊樓，樓下無看更，但客人出入都要店員開門，絕對可防止高賣小偷之輩。深夜店舖關門後，亦有閉路電視繼續監察。之但係若遇悍匪，店員就好難抵擋。</p><p>▲Recursive（27803287）&#13;<br> 地址：尖沙嘴加連威老道73號2/F</p><p>貴仁：防彈玻璃機關槍不入</p><p>從事二手名表買賣嘅貴仁，店內名表無數，勞力士卡地亞積家等閒閒哋十萬八萬一隻，店長Polly話保安嚴密到潑水不進，包括全方位閉路電視，超級強化防彈玻璃等，用機關槍掃射都唔會爛。</p><p>▲貴仁表飾（23684687）&#13;<br> 地址：尖沙嘴金巴利道16號香檳大廈B座地下7-8號</p><p>米蘭站：「食蕉」「腦閉」大包圍</p><p>二手名牌手袋店米蘭站，自數年前尖沙嘴店遭悍賊以私家車撞爛鐵閘爆竊後，全線店舖保安已跟金舖銀行睇齊，除有保安員把守，重有便衣保安、閉路電視和紅外線監察裝置，真係烏蠅飛過都知。不過佢分店多名氣大，繼續係刧匪嘅爆竊對象。</p><p>▲米蘭站（25040128）&#13;<br> 地址：銅鑼灣波斯富街77-83號地下F舖</p></body></html>