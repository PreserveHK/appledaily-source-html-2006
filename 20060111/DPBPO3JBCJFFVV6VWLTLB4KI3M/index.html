<html><header><meta charset="utf-8"><title>　　4個大男人齊齊啜奶樽 - 李八方</title></header><body><h1>　　4個大男人齊齊啜奶樽 - 李八方</h1><p>四個大男人，點解齊齊啜奶樽？原來有段古。噚日南九龍獅子會舉行午餐會，同場舉行入會儀式，根據獅子會傳統，新「獅友」入會時會被當作獅子仔，所以要飲牛奶，當係飲獅子奶。&#13;<br> 據該會人員講，最初呢個儀式係要新會員用奶樽飲奶，但近年多已改為用杯飲，所以外人唔多知呢個傳統。至於噚日點解用番傳統方法，佢話係因為大會想搞搞氣氛，玩吓四位新「獅友」。噚日作為午餐會嘉賓嘅教統局局長李國章，睇住呢四個大男人飲奶，都忍唔住係咁笑。倪清江攝&#13;<br> &#13;<br> &#13;<br> 爆料熱線：29290000、27860099&#13;<br> 報料傳真：26239278&#13;<br> 報料電郵：pf_lee@appledaily.com</p></body></html>