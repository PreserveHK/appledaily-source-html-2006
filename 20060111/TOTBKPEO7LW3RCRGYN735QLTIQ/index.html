<html><header><meta charset="utf-8"><title>飯聞煮派：辣爆大蝦<br>鐵板燒得泰蔭功</title></header><body><h1>飯聞煮派：辣爆大蝦<br>鐵板燒得泰蔭功</h1><p>冬天凍冰冰，最鍾意左挽住媽咪，右邊挽住家姐，帶埋阿哥四人行，不知幾溫馨，不過每次要諗今晚食乜就頭痛，全因媽咪鍾情泰國菜，靚家姐就鍾意食日本料理，要滿足兩方面要求，今晚一於玩fusion！&#13;<br>&#13;<br>記者：鄺天樂&#13;<br>攝影：陳盛臣&#13;<br>Model：Becky、Kitty@Salvodor　&#13;<br>鳴謝：Jenny&amp;Freddie＠和泰居&#13;<br>地址：銅鑼灣京士頓街（29150083）</p><p>冬蔭大蝦鐵板燒　用平底鑊一樣香</p><p>聞煮價：$70/4人&#13;<br> 需時：25分鐘&#13;<br> 日式鐵板燒除咗香口惹味，最緊要係夠熱辣辣，冬天食真係暖到入心，再加上泰國冬蔭功汁，火辣程度即時無限上升。大大隻海蝦當然鮮甜好味，但絕對唔好睇小索晒蝦味同汁香嘅金菇，並非一般配菜咁簡單。</p><p>咩料：</p><p>大蝦4隻、車厘茄8粒&#13;<br> &#13;<br> １：香茅2茶匙（切碎）、南薑2茶匙（切碎）、蒜茸2茶匙、檸檬葉3塊&#13;<br> &#13;<br> 2：檸汁2湯匙、*魚露1茶匙、糖1茶匙、*金菇1包</p><p>速成法：</p><p>1）大蝦去腸、留殼，洗淨後備用。把材料1放在鑊中爆香，落材料2炒熟。&#13;<br> &#13;<br> 2）鐵板放在爐上燒熱，將大蝦放入燒香至半熟，把其餘配菜落鐵板，燒至熟即成。</p><p>聞煮貼士：</p><p>最初都諗係咪日式鐵板先可以燒得咁香，不過原來用平底鐵鑊都可以有同一效果喎！&#13;<br> &#13;<br> *魚露是東南亞菜餚的靈魂，除了甜品之外，烹調時會多加一兩滴作調味，做東南亞菜獨有的風味。&#13;<br> &#13;<br> *金菇清熱解毒，含人體所需要的氨基酸，可作糖尿病、心血管病、傳染性肝炎等病的食療，有免疫作用，減少感冒。</p><p>英文&#13;<br>TomYamPrawnsonHotIronPlate</p><p>Ingredients:4prawns,8cherrytomatoes&#13;<br> &#13;<br> 1:2tsplemongrass(chop),2tspgalangal(chop),2tspmashedgarlicand3piecesoflemonleaves&#13;<br> &#13;<br> 2:2tbsplemonjuice,1tspfishsauce,1tspsugarand1bagofgoldenmushrooms&#13;<br> &#13;<br> Method:&#13;<br> 1)Deveintheprawnsandkeeptheirshells,cleanandsetaside.Sauteingredientsfromstep1,addingredientsfromstep2andstir-fryuntilcooked.&#13;<br> &#13;<br> 2)Placeironplateonastoveandheat,thenputprawnsonitandfryuntiltheyare50%cooked.Addotheringredientsontotheironplateandfryalltogetheruntiltheyarecooked.Serve.&#13;<br> &#13;<br> Tips:YoucanalsouseanironpanifnoJapanesestyleironplateisavailableathome.</p><p>印尼文&#13;<br>TempenyakiUdangTungYamKung</p><p>Bahan-bahan:4buahudangbesar,8buahtomatceri&#13;<br> &#13;<br> 1.2sendoktehserai(dihaluskan),2sendoktehgalanga(dihaluskan),2sendoktehbawangputih(dihaluskan),3lembardaunlimun&#13;<br> &#13;<br> 2.2sendoksupjuslimun,1sendoktehsausikan,1sendoktehgula,1bungkusjamurenoki&#13;<br> &#13;<br> Caramembuat:&#13;<br> 1.Lepasususudangtpsimpankulitnya,bersihkannya,sisihkan.Tumisbahan1hinggaharum,lalutambahkanbahan2,tumishinggamatang.&#13;<br> &#13;<br> 2.Panaskanpelatbesi,masakudangbesarhinggasetengahmatang,lalutambahkanbahanlain,masakhinggamatang,sajikan.&#13;<br> &#13;<br> Tips:BilarumahAndatiadapelatbesiJepang,Andabolehmenggantinyadenganpancibiasasaja.&#13;<br> &#13;<br> （繙譯：語言專家諮詢公司，電話：23648988）</p><p>燒牛肋骨包生菜包　一次嗒勻酸辣鹹</p><p>聞煮價：$40/2人&#13;<br> 需時：55分鐘&#13;<br> 將靚靚牛肋骨肉煲腍後，再燒香表面，拌以酸辣汁用生菜包起一齊送入口，集香味爽口於一身，估唔到生菜除了包肉碎外，包牛肋骨肉又係另一番風味。</p><p>咩料：</p><p>牛肋條1磅、車厘茄4粒（切半）、洋葱2茶匙（切碎）、生菜半個&#13;<br> &#13;<br> 1：香茅2茶匙（切碎）、南薑2茶匙（切碎）、鹽1茶匙、冰糖1片、紅酒適量&#13;<br> &#13;<br> 2：指天椒2茶匙、蒜頭2茶匙（切碎）、芫荽2茶匙（切碎）、青檸汁2茶匙、糖1茶匙、魚露1茶匙</p><p>速成法：</p><p>1）把料1與水一同煲滾，下牛肋條煲半小時至腍身，備用。&#13;<br> &#13;<br> 2）將料2放入攪拌機搞碎，備用。&#13;<br> &#13;<br> 3）牛肋條燒5-8分鐘至香脆，加入汁料及洋葱等，以生菜包裹同吃。</p><p>聞煮貼士：</p><p>啲汁料唔好一次過倒晒落牛肋條度呀，記住要試吓個酸、辣、鹹味道啱唔啱自己口味。</p><p>古法原條燒鯖魚　記得鰓位去腸</p><p>聞煮價：$60/4人&#13;<br> 需時：30分鐘&#13;<br> 日本鯖魚肉嫩味鮮，平時家姐最鍾意就係用鹽燒，但為咗滿足媽咪口味，一於將金不換等釀入魚肚原條燒香，食起嚟魚肉依然鮮嫩，味道更比鹽燒惹味，家姐一定食唔停口。</p><p>咩料：*鯖魚1條</p><p>釀料：金不換3片（切碎）、中芹菜半棵（切碎）、芫荽2茶匙（切碎）、香茅2茶匙（切碎）、鹽適量&#13;<br> &#13;<br> 醃料：胡椒粒2茶匙、蒜茸2茶匙、薑3片、日本豉油2茶匙、鹽適量</p><p>速成法：</p><p>1）鯖魚於鰓位去腸，洗淨後瀝水備用。&#13;<br> &#13;<br> 2）把釀料拌勻，釀入魚肚中。&#13;<br> &#13;<br> 3）醃料一同舂碎，搽勻全條魚後，以錫紙包好，燒10分鐘，即成。</p><p>聞煮貼士：</p><p>平時見媽媽喺肚位去腸，今次佢話一定要喺鰓位去腸，因為肚一穿，燒起嚟就會無咁香，果然高招！&#13;<br> &#13;<br> *鯖魚含豐富Omega-3不飽和脂肪酸，能增強腦部功能，更可降低中風的機會。</p><p>鴨胸磯邊揚　日紫菜包泰料</p><p>聞煮價：$40/4人&#13;<br> 需時：30分鐘&#13;<br> 磯邊揚即係炸物天婦羅，媽咪成日話天婦羅雖然比港式炸漿鬆化，但入口就淡而無味，唔夠香口。今次用咗泰式香料醃鴨胸，加上脆卜卜紫菜，母親大人一定舉起手指公大讚叻女。</p><p>咩料：</p><p>急凍*鴨胸1條、壽司紫菜1片、甘笋半個、青椒半個、紅椒半個、金不換4片、天婦羅炸粉2湯匙&#13;<br> &#13;<br> 醃料：芫荽2茶匙（切碎）、香茅2茶匙（切碎）、蒜頭2茶匙（切碎）、生粉、油、糖、鹽各適量</p><p>速成法：</p><p>1）鴨胸切片，落醃料拌勻醃10分鐘。&#13;<br> &#13;<br> 2）紫菜以刀切開4等份，將鴨胸及其餘配料捲起。&#13;<br> &#13;<br> 3）天婦羅粉以適量水拌勻後，將鴨胸先沾乾的天婦羅粉，再沾滿水開的天婦羅粉，放於中熱的溫油中炸10分鐘，即成。</p><p>聞煮貼士：</p><p>原來包紫菜都有分底面，光身嘅要向外，食落先會滑口！&#13;<br> &#13;<br> *鴨胸含有豐富脂肪、蛋白質及磷質，皮下脂肪較厚，可在烹調時用刀切去過厚脂肪。</p></body></html>