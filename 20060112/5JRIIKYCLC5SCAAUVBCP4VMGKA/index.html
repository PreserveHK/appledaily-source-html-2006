<html><header><meta charset="utf-8"><title>波鞋街：Garnett06「平凡」見實力</title></header><body><h1>波鞋街：Garnett06「平凡」見實力</h1><p>木狼嘅加尼特一向係NBA最具人氣嘅球星之一，亦有「最全能前鋒」嘅稱號。不經不覺，今日將於本港推出嘅Garnett06已經係佢加盟adidas後嘅第三對戰鞋。配合今次宣傳，KG新廣告轉玩「多重人格」，又打仗又英雄救美，都係為咗突出佢嘅形象；但係對Garnett06係唔係好似加尼特本身咁有實力呢？</p><p>a3系統已到極限</p><p>Garnett06雖說以懷舊款嘅Samoa為藍本，但增加好多detail（細節）位，例如印上KG字樣的面料，仿samoa的麖皮，反光鞋舌同紀念亡友MalikSealy嘅繡字等等；加上冰藍色嘅a3鞋底，令成對鞋非常搶眼！<br> 着上腳又點呢？Garnett06係適用於如KG呢類高大型球員，所以重量比T-MAC系列重；不過就比其個人系列嘅二代為輕。a3系統好像已到了極限，感覺同上一代分別不大，今次亦同樣為咗得到更佳嘅保護性同爆發力，而犧牲咗球鞋嘅反應性；不過對三至五號位嘅球員應該影響不大。</p><p>透氣效果不俗</p><p>值得一讚係Garnett06在透氣方面下了苦工，鞋舌用大孔網布，鞋裡則用上毛巾布吸熱，效果不俗；其皮面質料亦係優點，因為冇咁易殘。<br> Garnett06睇落去個樣普普通通，但細心品味卻不平凡，性能亦很不俗，就如KG本身有星味有實力之餘，卻不致太浮誇。</p><p>Garnett06小資料</p><p>品牌：adidas（查詢：27306685）<br> 價錢：$899	<br> 顏色：黑藍（已推出）、黑紅（footlocker限定）、白紅藍明星賽（2月）、白藍（3月）<br> <br> Hleung──波鞋網站www.hk-kicks.com頭目，最愛佐敦同柏賓，最怕寫字。<br> Email:hleung@hk-kicks.com</p></body></html>