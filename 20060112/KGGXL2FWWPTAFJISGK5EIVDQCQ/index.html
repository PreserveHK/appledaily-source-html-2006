<html><header><meta charset="utf-8"><title>FunnyCar'sStuff：06新款　頭盔潮玩蛋形</title></header><body><h1>FunnyCar'sStuff：06新款　頭盔潮玩蛋形</h1><p>頭盔係襯車嘅重要元素之一，今年頭盔唔再係圓碌碌咁普通，而係興起玩蛋形，頭盔後尾枕部份比傳統較尖，襯埋唔同顏色同Pattern，賣相同型格靚仔好多，重有可拆可洗內棉，唔想再戴大頭佛或者西瓜皮，呢款肯定啱潮友心水。<br><br>記者、攝影：黃婉冰</p><p>頭盔淨係顏色都有十幾種，珍珠色底襯粉色夏威夷花啱晒女仔口味，磨砂淨色同型仔最合襯。$480/個</p><p>SIMPSON保暖防水Biker褸$800</p><p>Biker褸所有皮革位都可以隨意拆走，褸身變得輕薄，加上內裡有透氣內層，適合夏天穿着。加上有保暖、防水、防風功能，四季都啱着！</p><p>Lubricants76風褸套裝$580</p><p>橙×藍Lubricants76風褸套裝，內裡縫有透氣網層，防水、防風等功能，反光邊設計，可着住黑夜行車，除褸附送索袋一個，方便收藏。</p><p>售賣點：WaiOnRacing&#13;<br> 地址：旺角廣華街6號地舖&#13;<br> 電話：27802885</p></body></html>