<html><header><meta charset="utf-8"><title>SONY推冧六百萬像素DC</title></header><body><h1>SONY推冧六百萬像素DC</h1><p>近年SONY嘅科技走得頗快，唔係話佢嘅產品有乜勁過人，而係好多市場標準都畀佢牽住走，好似04年已率先推出Consumer級800萬像素DC、將輕巧機仔P系列谷上700萬像素、甚至全球最薄嘅T系列等，逼得其他對手「焗跟」！嚟到06年第一波，SONY又再搞事，新機S600配備600萬像素，定價卻只是$1,690，此舉肯定將剛列入儍瓜DC嘅500萬像素標準重新定位，相信市場又有一番割喉傾銷！<br>講番部S600，除咗解像度提高外，廠方重點推介其特大拍攝數量，最高可達460張相片，真係一個短Tour都夠用。儍瓜DC一向引為垢病嘅機仔閃燈，S600亦加以改良，增強Power至可照射11米距離，加埋CyberShot少有嘅ISO1000感光度，呢兩點對晚間拍攝幫助至大！<br><br>記者：徐影龍</p><p>查詢：SONY24小時熱線（23452966）</p></body></html>