<html><header><meta charset="utf-8"><title>出擊換好狗利是封</title></header><body><h1>出擊換好狗利是封</h1><p>舊時興去銀行攞利是封，但講樣靚又要唔使錢，商場利是封至係首選。有名師設計又有人手製造，想換嘅話呢兩日就要出擊喇！<br>記者：吳佩璇</p><p>首創細路利是袋</p><p>海港城首次為小朋友設計「可愛實用狗狗利是封及利是袋」。狗狗利是封一套八款，上面印有由「奇極創作室」數十位小朋友所繪畫的99隻狗兒，絹面的狗狗利是袋的設計與利是封相呼應，上面同樣印上可愛的小狗造型。利是封連袋成Set過，將𢭃到的利是成袋袋起，諗起都想笑！<br> 點換：1月14-15日，於海港城消費滿$500或以上（以2張發票計算），憑當日發票加$20（所有款項將全數撥捐香港血癌基金）。數量有限，換完即止。<br> 查詢：21188666</p></body></html>