<html><header><meta charset="utf-8"><title>飯聞煮派：打茄輪紅到發紫</title></header><body><h1>飯聞煮派：打茄輪紅到發紫</h1><p>今餐想用番茄同茄子整餸，不過嚟嚟去去都係諗到番茄炒蛋、茄汁煮意粉、羅宋湯……你唔悶我都悶啦！好彩有諗頭多多、出過多本烹飪書的Rachel教路，示範幾味另類的茄類菜式，就連番茄呀茄子同車厘茄等都話要親自出馬，幫自己整色整水喎！<br><br>記者：陳慧茵<br>攝影：陳智良<br>Model：Christy、Winnie@Salvodor</p><p>香草松仁牛肉卷　孖「子」最甜香</p><p>聞煮價：$55/4人<br> 需時：25分鐘<br> 成日食煎牛扒食到厭，改以牛仔扒包實材料製成牛仔卷，食時有提子的甜味同松子肉的香口𡁻頭，伴埋酸甜開胃的自製番茄汁，煮法唔難，但睇落十足大師級作品。</p><p>咩料：</p><p>牛仔扒/肉眼扒4件、松子仁2湯匙、提子乾2湯匙、意大利芫荽適量、巴馬臣碎芝士（Parmesan）2湯匙<br> 醃料：鹽及黑椒適量<br> 番茄醬材料：番茄3個、蒜頭1粒、羅勒葉4-5片、<br> 上湯1杯<br> 番茄醬製法：以橄欖油炒香蒜頭及番茄粒，加羅勒葉4-5片及上湯同煮20分鐘，用攪拌器拂勻，加鹽、糖及黑椒小量調味即成。</p><p>速成法：</p><p>1）將牛仔扒拍至薄身，加入鹽及黑椒略醃。<br> <br> 2）將松子仁、提子乾、巴馬臣碎芝士、意大利芫荽放置牛仔扒中央，捲成卷狀後以牙籤固定後，燒熱易潔鑊將牛肉卷煎至微金黃色約7成熟。<br> <br> 3）加入番茄醬同燜7分鐘，抽走牙籤後切件即成。</p><p>聞煮貼士：</p><p>原來牛扒一定要拍扁身，先至容易將材料捲入去，而且煎至7成熟已經好夠，唔係就好似我咁煎得太乾或者太燶㗎喇！</p><p>英文：BeefRollswithHerbsandPineNuts</p><p>Ingredients:4piecesofvealsteaks/ribeyesteaks,2tbsppinenuts,2tbspraisins,properamountofbasilleavesand2tbspParmesancheese<br> <br> Marinade:Properamounteachofsaltandpepper<br> <br> Ingredientsfortomatoketchup:3tomatoes,1garlicand4-5basilleaves<br> <br> Methodformakingtomatoketchup:Stir-frydicedtomatoesinoliveoiluntiltheygetfragrant,thenaddin4-5basilleavesandstockandcooktogetherfor20minutes.Stirwellinablender,addinadashofsalt,sugarandpepperanddone.<br> <br> Method:<br> 1)Flattenvealsteak,addsaltandpepperandmarinateforawhile.<br> <br> 2)Putpinenuts,raisins,Parmesancheeseandbasilleavesinthecentreofthesteak,rollupandsecurewithatoothpick.Heatnon-stickfryingpananddeep-frythebeefrolluntilitgetslightlygoldenyellowandabout70%cooked.<br> <br> 3)Addintomatoketchupandbraiseforapprox.7minutes.Takeoutthetoothpickandcutthesteakintopieces.Serve.<br> <br> Tips:Remembertoflattenthesteak,sothatitiseasiertorollupwithingredientsinside.Andjustdeep-frythebeefrolltotheextentthatitgets70%cooked,otherwise,itmaybetoodryorwatery.</p><p>印尼文：GulunganSapiBuahTusamRempah-rempah</p><p>Bahan-bahan:4porsisteaksapi,2sendoksupbuahtusam,2sendoksupanggurkering,secukupnyadaunkemangi,2sendoksupkejuparmesan<br> <br> Bahanbumbu:secukupnyagaramdanladahitam<br> <br> Bahansaustomat:3buahtomat,1siungbawangputih,4-5lembardaunkemangi<br> <br> Caramembuatsaustomat:Tumistomatygtelahdipotongkecildngminyakzaitun,lalutambahkan4-5lembardaunkemangidansupayam,masakselama20menit,blendercampurannyadanbumbuinyadngsedikitgaram,guladanladahitam.<br> <br> Caramembuat:<br> 1.Tepuksteaksapihinggatipis,lalubumbuinyadnggaramdanladahitam<br> <br> 2.Letakkanbuahtusam,anggurkering,kejuparmesandandaunkemangiditengahsteak,lalugulungkannyadanikatnyadngtusukgigi,panaskanpanci,tumisgulungansapihinggawarnakuningemasdankira-kira70%matang.<br> <br> 3.Tambahkansaustomatdanmasaknyaselama7menit,lalulepastusukgigidanpotong-potongkecil,sajikan.<br> <br> Tips:Seharusnyasteakharusditepukbarudapatmenggulungsemuabahandanditumishingga70%matangsudahcukup,kalautidak,steakakanditumishinggaterlalukeringatauberair<br> <br> 繙譯：語言專家諮詢公司<br> 電話：23648988</p><p>水牛芝士茄子夾　拉住絲食最過癮</p><p>聞煮價：$25/4人<br> 需時：40分鐘<br> 歐洲人很喜歡將Mozzarella芝士切片伴番茄同吃，貪其口感一煙韌一軟腍，以茄子及番茄夾芝士烤熟同吃，更加有益、口感更豐富，食時芝士有拉絲效果、奶味不濃，芝士迷不容錯過。</p><p>咩料：</p><p>茄子1個、番茄2個、水牛芝士（Mozzarella）200克、巴馬臣碎芝士（Parmesan）2湯匙、酸忌廉適量</p><p>速成法：</p><p>1）番茄、茄子及水牛芝士切片，將芝士置於番茄及茄子之間，順序排列，撒上鹽於表面調味。<br> <br> 2）將酸忌廉加4杯水拌勻，淋於已排列好的材料上。<br> <br> 3）Parmesan芝士碎撒於表面，放入180℃焗爐焗25-30分鐘即可。</p><p>聞煮貼士：</p><p>我唔鍾意食酸忌廉，不過可以用白汁取代，酸忌廉無咁Heavy，比較適合講究健康女士好似我咁！</p><p>番茄酸忌廉湯　香滑醒胃</p><p>聞煮價：$30/4人<br> 需時：25分鐘<br> 平時番茄煲湯離不開羅宋湯或番茄薯仔，改以酸忌廉煮濃湯，有忌廉的香滑，而且味道酸酸甜甜，非常醒胃，加埋新鮮魷魚圈，睇見已經口水流。</p><p>咩料：</p><p>番茄4個、蒜頭2粒、酸忌廉2湯匙、上湯1杯、水2杯、魷魚1隻、羅勒葉4-5片<br> 調味料：黑椒、糖、鹽適量</p><p>速成法：</p><p>1）魷魚去衣切成半吋，備用。<br> <br> 2）番茄切粒，燒熱鑊後加蒜頭及羅勒葉同煮20分鐘至番茄腍身後，以攪拌器打成鮮茄醬。<br> <br> 3）酸忌廉加4杯水拌勻放入上湯及水同煮，加調味料即成。</p><p>聞煮貼士：</p><p>重以為番茄加鹽會無咁酸，誰不知酸上加酸，只要落適量嘅糖中和已經足夠，記住呀！</p><p>車厘茄橄欖帶子寬麵　熄火焗2分鐘包腍</p><p>聞煮價：$50/4人<br> 需時：25分鐘<br> 好多人鍾意生食車厘茄，其實用嚟煮意粉一樣好味。簡單以切開的車厘茄炒熟伴意粉同吃，味道清清哋，加埋辣椒仔Tabasco更加刺激開胃，味蕾迅速復甦。</p><p>咩料：</p><p>Fettuccine寬麵1包、帶子80克、羅勒葉10片、橄欖10粒、水瓜榴（Capers）1湯匙、蒜頭1粒、車厘茄半磅、橄欖油2湯匙、糖、黑椒適量、辣椒醬8茶匙</p><p>速成法：</p><p>1）於滾水內放入橄欖油1湯匙及1茶匙鹽，加入寬麵煮8分鐘。<br> <br> 2）以橄欖油將切粒帶子炒至轉白色，盛起瀝乾油備用。<br> <br> 3）車厘茄、橄欖切粒，燒熱鑊爆蒜頭，車厘茄、橄欖及水瓜榴炒3分鐘，和其他材料拌勻。</p><p>聞煮貼士：</p><p>唔同牌子嘅麵煮嘅時間都有分別，最好跟番包裝上嘅指示，不過正宗意大利粉會較硬身，想腍啲最好熄火後多焗2分鐘就可以。</p></body></html>