<html><header><meta charset="utf-8"><title>諸旅是：「新」年新節目<br>七彩燈光點點繽紛</title></header><body><h1>諸旅是：「新」年新節目<br>七彩燈光點點繽紛</h1><p>原來表面斯文，內裏就……<br>難得去到新加坡，AuntieAlice話要一盡地主之誼，帶我去睇睇新加坡最新的表演同展覽，感受一下獅城文化氣息！咪住！巴黎癲馬豔舞？唔係嘛！一直以為獅城好保守，幾時開始變成如此開放？</p><p>豔舞激光Show兒童不宜</p><p>嘩！乜AuntieAlice帶我去睇豔舞咁激呀？其實這個來自巴黎的CrazyHorse（癲馬）舞蹈團，絕對值得去睇。CrazyHorse於去年12月3日於新加坡開幕，並破天荒將CrazyHorse設立埋餐廳、酒吧及表演場地。表演長達100分鐘，每日表演兩場，其實叫佢做豔舞團係因為演出的舞蹈員上半身是裸露的，不過在燈光效果的掩飾和襯托下，在視覺上不易看出她們是完全暴露，不過我正係坐喺VIP的位置，咩都睇晒，Yeah！<br> CrazyHorse收費都幾貴，由最平的65坡幣（包一杯飲品）到500坡幣（包一樽香檳或兩杯紅酒或白酒），你亦可包個最多可坐5個人的小型私人包廂，同三五知己飲酒睇Show。不過嚟之前記住有DressCode㗎，場刊寫要SmartCasual，同埋記緊21歲以下不准入場。<br> </p><p>地址：3BRiverValeyRoan#01-01ClarkeQuay,Singapore179021<br> 電話：（65）63361800<br> 網址：www.crazyhorseparis.com.sg</p><p>星球大戰襲獅城</p><p>事先聲明，我並非StarWarsFans，嚟睇展覽，感覺不大，不過唯一讚歎戲中的一切道具及製作的認真程度，這個佔地2000平方米的展覽展出了《星球大戰》影片中超過250件的原裝道具。展覽也包括了互動性活動、商品銷售、《星球大戰》的獨家收藏品和放映幾部關於《星球大戰》製作過程的紀錄片，Fans必到。呢個展覽之前曾到日本展出，據講完成新加坡展期之後，將會移施美國L.A.，錯過就要去美國睇喇！</p><p>地址：SingaporeScienceCentre-AnnexBuilding,15ScienceCentreRoad,Singapore609081<br> 電話：（65）64252500<br> 日期：即日至3/4/2006</p></body></html>