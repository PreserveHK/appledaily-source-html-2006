<html><header><meta charset="utf-8"><title>相隔25年重唱上海灘<br>馮仁昭四圍超：葉麗儀帶新許文強出山</title></header><body><h1>相隔25年重唱上海灘<br>馮仁昭四圍超：葉麗儀帶新許文強出山</h1><p>周潤發二十五年前拍嘅劇集《上海灘》，風魔各地觀眾，時至今日發哥喺內地重好受歡迎。𠵱家內地電視台決定拍《新上海灘》，男主角最初想搵古天樂做，但古仔抽唔到時間拍，咁製作單位最後搵咗有「內地版古天樂」之稱嘅黃曉明扮許文強，馮程程就由孫儷飾演。主題曲就搵番葉麗儀唱，佢當年唱呢首歌唱到街知巷聞，所以新版當然搵番佢唱。</p><p>視發哥為偶像</p><p>日前《新》劇喺北京開記者會，男女主角都出嚟見傳媒。黃曉明話佢睇過好多次發哥演嘅《上》劇，亦視發哥為偶像，所以今次演許文強，唔敢同呢位巨星前輩比較喎。<br> 馮仁昭睇過曉明嘅造型，覺得佢都幾冷俊，幾啱做呢個角色，佢之前已拍咗齣《神鵰俠侶》，𠵱家重拍埋《新》劇同馮小剛執導嘅《夜宴》，星途肯定無可限量。</p></body></html>