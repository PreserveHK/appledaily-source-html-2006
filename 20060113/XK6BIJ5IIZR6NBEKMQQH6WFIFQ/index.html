<html><header><meta charset="utf-8"><title>代理行鬥燒銀紙</title></header><body><h1>代理行鬥燒銀紙</h1><p>早前地產代理重講緊舊年過度擴張，搞到要裁員度過難關。轉過頭，新一年又到，又為新一年新盤市場備戰。<br> 幾間代理行噚日均發表今年一手市場開支，美聯執董陳坤興話，今年新盤廣告宣傳支出約四千萬。中原當然不甘示弱，執董陳永傑講，會花五千萬至六千萬宣傳，一味鬥大。中型行香港置業就話預咗使二千五百萬，重計劃請多三百人迎戰。</p></body></html>