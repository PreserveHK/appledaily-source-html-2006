<html><header><meta charset="utf-8"><title>拒拍拖：慳番啖氣暖肚<br>陳敏之嫌天明污染檔案</title></header><body><h1>拒拍拖：慳番啖氣暖肚<br>陳敏之嫌天明污染檔案</h1><p>下周二是陳敏之二十七歲生日，她已準備連續三晚慶祝，陳敏之揚言無膽闖情關，亦不祈求真命天子出現，但她樂於笑談兩位緋聞男友林峯和洪天明，她表示林峯是大哥，洪天明則令她惡心。</p><p>陳敏之下周二踏入二十七歲，她在生日前兩天會在一間餐廳舉行fans聚會，翌晚則與朋友唱K食飯，正日則會與母親及弟弟一家三口打邊爐樂享天倫。</p><p>「我驚害咗人」</p><p>談到生日願望，陳敏之日前在電話中說：「希望今年遇到啱我嘅角色，有啲正嘢爆出嚟。」問她會否同樣渴望有新男友爆出來？她即哈哈笑說：「唔好，多謝夾盛惠，呢幾年都唔使，我驚害咗人，又驚人哋害咗我，拍拖開心就梗係好，但實會炒嘢（嗌交），一炒嘢就影響，慳番啖氣暖肚好過。」<br> 陳敏之年前與揚明有過一段情，她表態驚拍拖，是否曾經滄海難為水？她說：「都係嘅，其實當時雙方都有啲唔啱，但過咗去啦，我𠵱家好開心。」<br> 陳敏之入行以來緋聞不多，緋聞對象只有洪天明和林峯，談到洪天明，陳敏之笑說：「佢當我係男人呀，佢話同我傳緋聞拉低佢嘅質素，我夠話佢污染我嘅檔案啦。嗰次係我拉佢入間舖食嘢，但就寫我拖佢，好惡心呀，佢成日呼喝我做嘢㗎，但講真，佢係一個好人，好有義氣，好洪金寶，同佢做朋友好正，我哋係friend到爆，但做女朋友就唔得。」<br> 至於林峯，陳敏之笑說：「識咗林峯好多年，佢好有大哥氣派，好照顧身邊嘅人，但同佢傳緋聞就好無聊！」<br> 採訪：朱倬誼<br> 攝影：葉君海<br> 服裝：Bella<br> 場地：一號銀海</p></body></html>