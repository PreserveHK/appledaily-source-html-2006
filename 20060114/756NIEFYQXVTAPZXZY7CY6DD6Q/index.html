<html><header><meta charset="utf-8"><title>高球印鳳凰花紋被禁</title></header><body><h1>高球印鳳凰花紋被禁</h1><p>韓國總理李海瓚上年十一月尾去咗中東五個國家訪問，送咗一款上面印有鳳凰花紋嘅高爾夫球作為紀念品。不過因為呢個灰色鳳凰係總統嘅象徵，引起唔少人非議。總理相關嘅人士話，呢個係釜山一個企業家造嘅，總理事前唔知亦未見過，𠵱家已經全部回收廢棄。</p></body></html>