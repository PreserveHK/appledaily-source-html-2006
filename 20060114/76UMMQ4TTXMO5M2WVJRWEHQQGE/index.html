<html><header><meta charset="utf-8"><title>　　曹仁超「日記」有骨 - 李八方</title></header><body><h1>　　曹仁超「日記」有骨 - 李八方</h1><p>《信報》賣盤傳聞欲罷不能，行山界消息話斟盤行動已暫時中止；北角工廠消息就話開會時有人傳達話某報某刊嘅報道係唔正確嘅，但乜嘢係正確就冇人答到；鰂魚涌嘅消息就話唔明點解私人交易要公開個價。至於路邊社傳陳方安生會參與《信報》管理，八方昨日見到陳太，佢一聽就耍手擰頭，話一切都係謠言嚟，絕對無咁嘅事，不過就承認同小小超都算相熟，又話總之希望傳媒可以編輯自主喎。<br> 而被傳想買股嘅曹仁超呢兩日篇「日記」勁頂癮，前日嗰篇叫〈賣咗最怕買唔番〉，昨日嗰篇係〈攬住死政策〉，唔知林太有冇睇？<br> <br> 傳真︰2623-9278<br> 電郵︰pf_lee@appledaily.com</p></body></html>