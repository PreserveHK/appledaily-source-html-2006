<html><header><meta charset="utf-8"><title>陳凱歌攞正牌入場</title></header><body><h1>陳凱歌攞正牌入場</h1><p>由日本男星真田廣之、韓星張東健、張栢芝、謝霆鋒同劉燁主演嘅電影《無極》，今年有份入圍金球獎，角逐最佳外語片。根據主辦單位荷李活記者協會規定，每部外語片只可以有兩張飛，咁啱就畀咗導演陳凱歌同佢個製片老婆陳紅，如果《無極》一班主角想參加呢個盛會，就要快啲諗計仔撲飛喇！</p></body></html>