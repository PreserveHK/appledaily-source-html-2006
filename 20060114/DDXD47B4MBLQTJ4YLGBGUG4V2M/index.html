<html><header><meta charset="utf-8"><title>涉案男童：睇戲學番嚟</title></header><body><h1>涉案男童：睇戲學番嚟</h1><p>【本報訊】「水房三合會，係我睇戲睇番嚟嘅，不過我無心打肥仔㗎，只不過同佢玩吓打劫啫。」深水埗富昌邨涉嫌打劫及自稱黑社會案件中，被警方拘捕的其中一名十一歲男童，昨晚在母親力撐之下，向記者訴說自己如何「無辜」。</p><p>睇得《古惑仔》多</p><p>當記者問他，為何會自稱黑社會時，母親在一旁搶答說：「佢睇得《古惑仔》戲多囉，我個仔模仿性好強，咪學吓人講嘢，其實細路仔呢啲嘢好平常，我個仔點會係黑社會吖。」當記者表示希望男童自己回答時，他說：「水房三合會，係我睇戲睇番嚟嘅。」「我唔信個仔會去打劫，佢本質根本唔壞，最多係屋企駁嘴駁舌，其實細路仔打吓交，爭執吓好平常。」母親說，兒子如此，是因為「出邊嗰啲媒體有太多唔好嘅嘢俾細路仔學。」<br> 另一名被捕男童的母親，昨晚在陪同兒子離開警署時亦向記者說：「好小事啫，只係玩吓啫……」<br> 至於案中遇劫男童的母親梁太，昨晚向記者表示對事件感到很不開心，兒子飽受驚恐，並擔心會被人報復，所以她考慮日後會接兒子放學，亦希望警方能加派人員在邨內巡邏。</p></body></html>