<html><header><meta charset="utf-8"><title>UncleRay：我好期待</title></header><body><h1>UncleRay：我好期待</h1><p>對於拉曼的音樂，香港電台資深DJUncleRay原來早年已十分留意，他說：「或者香港人好少聽過拉曼嘅音樂，但喺印度嚟講，相信冇乜邊個唔識佢。我冇現場聽過佢唱歌，但有聽過佢嘅CD，亦有喺自己節目播放佢嘅歌。</p><p>「感覺好生猛」</p><p>「拉曼嘅音樂好特別，畀人一種好colourful、好生猛嘅感覺，連安德魯韋伯咁正咁叻嘅人，都特登請佢去英國演出，你就知拉曼有幾巴閉啦，相信舞台上嘅佢會更加精采，我都好期待佢今次嚟香港演出。」<br> 今次拉曼會帶同多位印度歌手來港獻技，其中一位hiphop男歌手Blaaze，便曾在李玟主唱的《NoDoubt》中唱饒舌部份。至於演唱會香港主辦單位方面表示，雖然他們預期前來捧場者佔八成以上也是印度人士，但亦期望透過今次機會加深及提高港人對印度音樂的認識和興趣。</p></body></html>