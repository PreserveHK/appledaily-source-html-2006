<html><header><meta charset="utf-8"><title>　　行樓梯做善事 - 李八方</title></header><body><h1>　　行樓梯做善事 - 李八方</h1><p>香港人平時行幾級樓梯都喘晒氣，不過有兩位男士就話要挑戰行樓梯嘅極限，二月十一日一齊喺國金二期由地下行樓梯上八十八樓，重要唔只行一次，而係連續行二十三次咁多，行晒全程有成八千八百五十米，相等於攀上全世界最高嘅珠穆朗瑪峯！行咁多樓梯，兩位英籍嘅樓梯健將Mark同Graeme話呢個創舉真係全球首次，有望打入健力士世界紀錄。<br> 四十歲嘅Mark同四十九歲嘅Graeme咁搏都係為咗善事，今次希望搵到二十三間機構捐二百三十萬善款畀樂施會、弱智人士體育會等。<br> <br> 傳真︰2623-9278<br> 電郵︰pf_lee@appledaily.com</p></body></html>