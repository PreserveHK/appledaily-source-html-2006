<html><header><meta charset="utf-8"><title>　　陳四萬學瑜伽冇有怕 - 李八方</title></header><body><h1>　　陳四萬學瑜伽冇有怕 - 李八方</h1><p>下星期二就六十六歲嘅陳四萬，十年如一日咁美豔。八方同一班行家噚日路過中環，遠遠見到個着住毛毛灰色長冷衫，手挽紅手袋嘅阿太喺度等車，睇一睇，原來就係陳太。<br> 陳太噚日心情明顯好靚，答完一個問題又一個，唔知係咪同就嚟生日有關。有人問佢去邊，陳太好爽快咁話去做瑜伽。咦，消委會剛剛話高溫瑜伽好容易傷身噃？陳太就話自己只係玩普通瑜伽，重自嘲一番，話自己唔係後生仔，手腳唔夠靈活，如果係高溫瑜伽，就真係吃不消。<br> 另一方面，英資的巴克萊資本（BarclaysCapital）昨日正式宣布，陳太將會加盟其亞太區的諮詢委員會，就集團發展及亞洲區未來的趨勢提供策略性意見。八方知道，陳太12.4遊行之後飛去英國，就係開巴克萊嘅會，並非路透社。</p><p>　</p><p>傳真︰2623-9278<br> 電郵︰pf_lee@appledaily.com</p></body></html>