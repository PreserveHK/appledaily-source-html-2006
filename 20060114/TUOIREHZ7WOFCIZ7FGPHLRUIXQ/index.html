<html><header><meta charset="utf-8"><title>BAPE×班戟：最新搭檔猿人棄蕉愛戟</title></header><body><h1>BAPE×班戟：最新搭檔猿人棄蕉愛戟</h1><p>又嚟一舖兩瓣？唔係cafe加二手衫，就係cafe賣首飾，都已經開到成行成市啦。不過咁濫又使乜我哋介紹，今次帶你去嘅兩瓣舖有得食之餘，最啱男男女女一齊去，同時滿足兩性要求。睇舖面重要估估吓，都未知佢掛乜嘢羊頭賣乜嘢狗肉，不過走入店內就包你滿意。講咁耐，快啲睇吓猿人pancake店同車房餐廳啱唔啱你胃口啦！<br><br>記者：黃若茵　攝影：黃子偉<br>模特兒：Christy（PureModel）、Pakho、Mic</p><p>原宿進駐銅鑼灣</p><p>班戟是原宿潮人愛吃之選，BAPE則由裏原宿興起，兩大日本潮物湊合一堂，即成銅鑼灣近期最hit嘅兩瓣舖NothingMuch。從外表看，只是一間普通嘅班戟店，踏入店內卻另有一番天地，全部出售嘅貨品都係後生仔女最愛嘅BAPE。舖面嘅大電視重長期播放猿人designerNigo的事迹，直情啱晒後生仔女口味。</p><p>食堂變時裝店</p><p>印度老闆Paul愛死BAPE，嚟緊佢重會跟一些美國HipHop品牌crossover，並於5月左右推出自己個人品牌，實行大展拳腳！</p><p>昅吓有乜先</p><p>NothingMuch（21170007）銅鑼灣景隆街5號</p><p>男洗車女等吃</p><p>男士入車房維修汽車，要女友陪住又真係幾煩，所以有車房索性搞埋餐廳，讓男士一邊等整車，一邊同女友享用高級菜式。雖然餐廳喺車房隔籬，但絕對衞生，因為餐廳職員跟車房職員分開，絕唔會又整車又煮嘢食，而且店員都幾靚仔㗎。</p><p>NTI/QPlace（28720193）西環科士街36-40號地下</p></body></html>