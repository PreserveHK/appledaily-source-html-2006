<html><header><meta charset="utf-8"><title>楊紫瓊飛出《霍元甲》</title></header><body><h1>楊紫瓊飛出《霍元甲》</h1><p>由李連杰主演嘅電影《霍元甲》，原本楊紫瓊都有份演出，飾演奧委會官員。但日前呢部戲喺北京舉行試片嗰陣，發覺唔單止套片短咗，就連楊紫瓊嘅戲份都冇晒。聽講話因為部戲太長，加上佢呢部份同個古仔冇乜關連，所以俾導演于仁泰刪晒，楊紫瓊話：「我會理解，亦希望有機會同李連杰和于仁泰再次合作。」</p></body></html>