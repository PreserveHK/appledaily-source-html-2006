<html><header><meta charset="utf-8"><title>Kelly：出席率好重要<br>Eason抗旨基仔勁歌攝位</title></header><body><h1>Kelly：出席率好重要<br>Eason抗旨基仔勁歌攝位</h1><p>眾歌手昨日出席十大勁歌金曲頒獎典禮拜神記者會，並宣布最受歡迎男、女歌星的最新五強走勢。當中最受歡迎男歌星，五強中只有古巨基出席，陳奕迅（Eason）則寧願選擇往商台做訪問，似乎預告了賽果。而陳慧琳表示出席率很重要，故堅持出席勁歌。</p><p>無綫的○五年度十大勁歌金曲頒獎典禮明日舉行，眾歌手昨日到紅館出席拜神記者會，席間公布最受歡迎男、女歌星等獎項的走勢。男歌手方面，劉德華、達明一派、陳奕迅、李克勤和古巨基領先，之前爆冷入圍的藍奕邦被飛出局，女歌手則是Twins、楊千嬅、陳慧琳、容祖兒和何韻詩。</p><p>基仔自認籌碼</p><p>昨日大部份五強歌手均缺席記者會，男歌手只有古巨基撐場，女歌手則有陳慧琳、何韻詩和容祖兒。Eason事前向無綫解釋有工作在身，但他昨午卻到商台接受訪問，似乎不太畀面無綫，其所屬的新藝寶發言人梁太說：「Eason要綵排個唱，同埋一早度咗期去商台，變咗冇得改。」<br> 基仔被問及李克勤早前自比黑馬，對此他笑說：「我係粒籌碼囉，可以博一博，一個籌碼可以慢慢贏，𠵱家只係派緊牌，後日咪揭牌囉。」<br> 至於女歌手方面，今年只能出席勁歌頒獎禮的陳慧琳，坦言對奪亞太區最受歡迎女歌星獎較有信心，她說：「嚟咗就會對你好啲㗎，出席率好重要，但我都唔想攞嗰個獎（最受歡迎女歌星），因為我攞咗亞太區咁多年，突然拎番最受歡迎女歌星，大家會覺得好怪。」</p><p>克勤大熱封盤</p><p>此外，英國網上博彩公司易勝博日前開盤賭勁歌部份獎項得主，最受歡迎男歌星大熱的李克勤，由開盤時九倍，一日後跌至三倍，昨日竟然熱到封盤；女歌手大熱容祖兒亦已被封盤，其餘歌手賠率為Eason一點九倍，古巨基三點五倍，劉德華九倍；楊千嬅和何韻詩皆為三點五倍。<br> 採訪：王連連　攝影：仇志德</p></body></html>