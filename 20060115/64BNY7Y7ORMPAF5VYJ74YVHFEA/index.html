<html><header><meta charset="utf-8"><title>大玩派：Cutie軍曹手偶冧襲地球</title></header><body><h1>大玩派：Cutie軍曹手偶冧襲地球</h1><p>除了模型外，軍曹還有一系列女孩至冧的手偶或得意好玩的精品，讓你經常帶佢上身，帶給你歡樂時，讓你以愛來軟化外星人。</p><p>超可愛手偶</p><p>講到可愛，必推介這個毛毛手偶，你可以伸手入他的身體，齊齊扮鬼扮馬，來一場征服地球之戰。售價：$69.9（b）</p><p>外星頭斜孭袋</p><p>玩具雖然好玩，不過無得拎出街威，有點可惜！這個軍曹頭的毛毛袋，可以袋着心愛的玩具或小飾物出街，孭出街，特別有型。<br> 售價：$69.9（a）</p><p>彈彈降落傘</p><p>嘩！要降落啦！一於捉住Giroro唔放先！這個Giroro降落傘公仔，傘上設有彈弓，彈吓彈吓夠晒過癮。售價：$79.9（a）</p><p>暖笠笠毛毛拖</p><p>這對軍曹毛毛拖鞋，軟腍腍、暖笠笠夠晒舒服，着住佢唔怕凍親腳仔。<br> 售價：$89.9（a）</p><p>其他精選<br><br>迷你扭蛋機</p><p>這部迷你扭蛋機原來是Bingo機，機內有20粒附有號碼的波仔，只要將膠幣投進，跟箭嘴方向扭動，即有波仔彈出。隨機附送Bingo卡，最啱開Party時齊齊玩！<br> 售價：$29（b）</p><p>賣弄表情咕𠱸</p><p>這個7吋×8吋的針織大咕𠱸，正背兩面各有不同的表情，夠晒盞鬼外，攬上身好舒服！售價：$99（b）</p><p>邊樣至Buy</p><p>售賣點：</p><p>（a）玩具反斗城（28811728）<br> 銅鑼灣告士打道311號皇室堡3/F<br> <br> （b）崇光百貨（28338338）<br> 銅鑼灣軒尼詩道555號<br> <br> （c）UMLHobby館（27711930）<br> 旺角彌敦道579號2樓<br> <br> （d）ToyHouse（23842888）<br> 旺角西洋菜街兆萬中心1樓103號舖<br> <br> （e）AMTClub（23906531）<br> 旺角西洋菜街兆萬中心1樓104號舖</p></body></html>