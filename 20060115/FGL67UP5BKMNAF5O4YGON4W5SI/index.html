<html><header><meta charset="utf-8"><title>馮仁昭四圍超：<br>發哥重披Mark哥褸闖蕩中環</title></header><body><h1>馮仁昭四圍超：<br>發哥重披Mark哥褸闖蕩中環</h1><p>周潤發呢兩日都忙住為由佢做代言人嘅斯得雅男仕服裝拍廣告，前日佢化身十九年前《秋天的童話》嘅船頭尺，喺西貢海面乘風破浪，噚日發哥又變身成《英雄本色》裏面嘅Mark哥，着上西裝大褸，喺中環立法會門外穿梭，吸引咗好多巿民圍觀。</p><p>從頭再學普通話</p><p>發哥話過咗農曆新年之後，就會上京拍攝張藝謀執導嘅新片《滿城盡帶黃金甲》，已經講得一口流利普通話嘅發哥，最近請咗個私人教師惡補普通話，發哥話自己咁多年講嘅都係港式普通話，由於冇真正學好發音基礎，𠵱家要從基本拼音學起，發哥話：「以前學壞晒，𠵱家從頭學過，真係好辛苦同好難。」<br> 發哥話自己係一個追求完美嘅演員，如果講對白都咁馬虎，除咗對唔住觀眾，重對唔住自己，去到北京拍戲真係失禮死人，佢話：「演員要有職業道德，好似張東健佢啲普通話都好好，最緊要係學無前後，達者為師。」</p></body></html>