<html><header><meta charset="utf-8"><title>　　簡文樂擇日受勳 - 李八方</title></header><body><h1>　　簡文樂擇日受勳 - 李八方</h1><p>前排八方講過，冠軍科技主席簡文樂（圖）喺科技界打滾多年，營商有道，所以獲得英女皇頒授CBE，咁重要嘅銜頭，阿Paul梗要親自去受勳，不過噚日佢出席一個研討會時同八方講，重未定幾時飛去英國攞「荷蘭水蓋」，佢話有關方面畀咗十幾個日子佢揀，但佢就重未揀定邊日。<br> 唔好以為佢唔想要噃，其實阿Paul都唔知幾開心，佢話回歸後香港人要放喺全球嘅名單上，而唔係英國本土名單，所以香港人要同全球人士一齊爭，獲頒CBE可以話係無上光榮。八方笑佢，上次隻馬「好耐力」出賽，本來大有機會畀主人拉吓頭馬慶祝受勳，點知影相得第二；阿Paul就話，有冇授勳都想隻馬贏，隻馬每次出賽都搏命跑，似足主人咁博喎。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>