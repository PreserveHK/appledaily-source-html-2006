<html><header><meta charset="utf-8"><title>東門裝身過年唐裝即買即着最扺</title></header><body><h1>東門裝身過年唐裝即買即着最扺</h1><p>今年早過年，重有唔夠半個月就大年初一，唔少人唔想臨急抱佛腳，已經準備裝身辦年貨，買衫理髮更加係例行公事，北上大陸有不少選擇，所以好多人都喜歡到大陸辦年貨。尤其近年愈來愈多人穿唐裝衫過年，除度身訂做之外，深圳更有唔少係現成選購，款多尺碼齊，又即試即買，或可以即買即改，一日來回買衫整頭辦貨，全部辦妥。<br><br>記者：張逸濠　攝影：星星　<br>Model：Steve、Cat（Salvador）、綺雯</p><p>時款唐裝唔老套</p><p>東門是不少香港及深圳人的消費集中地，各式消費一應俱全，買衫有衫，買鞋有鞋，整頭理髮、吃喝玩樂一站過，要找過年唐裝衫雖然無問題，但賣唐裝始終有季節性，所以唐裝衫專賣店並不起眼，好彩有「地膽」美少女綺雯教路，在東門的新白馬服裝市場就有兩間。現在的唐裝衫，不論男女都有不少選擇，而且加入時款設計，告別「娘」爆造型，不只可以過年穿着，平日着出街，一樣唔老套。</p><p>中華唐裝<br> 地址：深圳市東門新白馬服裝市場4樓4013號<br> 時間：9:00am-9:00pm</p><p>即日修改</p><p>東方貴族<br> 地址：深圳市東門新白馬服裝市場1樓1106號<br> 電話：（86）755-82359086<br> 時間：8:30am-10:00pm</p><p>¥20洗頭連按摩</p><p>理髮是不少人過年前的重要項目之一，過了舊曆十五以後，理髮店通常都「雙計」，循例都會加價，香港一個「洗剪吹」，動輒過$100好平常，這裏只不過¥50，因為內地技師都是由香港師傅指導，所以技術較有保證。<br> 必試這裏的泰式洗頭，連45分鐘全身按摩，都只是<br> ¥20，深圳有不少理髮店都有泰式洗頭，但這裏除人手按摩外，還加一Part用按摩器增加效果，年尾大掃除做到周身骨痛，披頭散髮，淨做一個「泰式」都抵。</p><p>幻彩美容美髮服務<br> 地址：深圳市東門新園路一號中海商城1樓<br> 電話：（86）755-82182283<br> 時間：9:00am-11:30pm</p><p>超好Hea新書店</p><p>在東門行攰了，多數都是蒲茶餐廳、快餐店，但人逼又烏煙瘴氣。幸好最近多了一家十分企理的書店，好有CyberFeel，內裏不只有19萬藏書，更可以坐特設的卡位任睇，揀啱至買。最正係設有一家超好Hea的Cafe，唔只座位舒服，叫嘢食都唔貴，到東門掃完貨之後，又一超正落腳點。</p><p>唐宮席殊書屋<br> 地址：深圳市東門新園路一號中海商城4樓<br> 電話：（86）755-82232218<br> 時間：9:30am-10:00pm</p><p>原隻大鮑魚盆菜</p><p>過年流行食盆菜，勝在簡單方便，材料又豐富，深圳的唐宮海鮮舫亦加入開拓市場，今年推出一個「一品盆菜」應市。12位用，鮑、參、瑤柱、蝦王唔少得，而且用的是12隻12頭南非鮑魚，特別重手，是「省招牌」之作。堂食<br> ¥1,280，外賣自己帶走<br> ¥1,180，均須一天前預訂。<br> 香港海關條例，如果熟食肉類蔬菜，不涉及受管制野味及珍貴植物，就可帶過關，所以買回香港過年沒問題。</p><p>唐宮海鮮舫<br> 地址：深圳市東門新園路一號中海商城6樓<br> 電話：（86）755-82178790<br> 時間：7:00am-12:00mn<br> <br> 東門交通：羅湖火車站乘地鐵至老街站下車，¥2即達東門。</p></body></html>