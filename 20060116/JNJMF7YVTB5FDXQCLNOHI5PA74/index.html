<html><header><meta charset="utf-8"><title>Yumiko、吳浩康台上恩愛台下絕情</title></header><body><h1>Yumiko、吳浩康台上恩愛台下絕情</h1><p>鄭希怡（Yumiko）和吳浩康（Deep）這對緋聞情人，前晚一起舉行音樂會，二人不時在台上打情罵俏，合唱時又經常依偎在一起，但事後卻強調二人不能拍拖，只可合作。</p><p>鄭希怡和吳浩康前晚在九龍灣展貿舉行「Budweiser×Neway聽真音樂會」，阿Deep的爸爸、胞姐及名模陳嘉容均有往捧場，表演嘉賓則有官恩娜、王浩信和王凱駿。</p><p>勁歌熱舞</p><p>Yumiko身穿Bratop透視裝襯超短裙打頭陣，一輪勁歌熱舞後，才到阿Deep出場唱出多首冧歌，他又在台上深情地說：「呢一兩年確實發生咗好多好同唔好嘅嘢，不過我屋企人仍然喺我身邊，我係唔會喊，因為今晚我嘅女神嚟咗。」阿Deep甚懂搞氣氛，不時與歌迷握手。<br> 其後Yumiko與阿Deep合唱時，更不避嫌細心為對方抹汗，Yumiko笑說：「我哋呢pair都冇人信㗎啦。」阿Deep即說：「係囉！大家都知我有要求㗎，你揀呢首歌同我合唱就知你嫌棄我啦。」Yumiko亦不甘示弱說：「呢首歌都唔知唱畀你聽定唱畀鄭中基聽。」說畢二人便合唱了《無賴》。</p><p>互爆暱稱</p><p>Yumiko與阿Deep除不時在舞台上打情罵俏外，又互爆對方的暱稱，阿Deep叫沉香，Yumiko則叫石頭，十分溫馨。事後Yumiko接受訪問時卻說：「我哋睇過相，唔可以拍拖，但一齊合作做嘢就會好好，所以我係唔會同佢拍拖。」而阿Deep被追問他的女神是誰時，起初支吾以對，後來則說是陳嘉容。<br> 採訪：胡比　攝影：何國豪</p></body></html>