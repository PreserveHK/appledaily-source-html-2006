<html><header><meta charset="utf-8"><title>港男施校服誘惑<br>華仔獨引3狂迷　威！</title></header><body><h1>港男施校服誘惑<br>華仔獨引3狂迷　威！</h1><p>劉德華前晚在上海領獎，一身打扮與方力申、余文樂及光良等後輩相差無幾，同是白襯衫配黑領呔，有如校服一樣，但歌迷則對華仔反應最熱烈，有三名歌迷更突破防線衝上台熊抱他。　上海直擊</p><p>劉德華、容祖兒、楊千嬅、古巨基、鄭中基和余文樂等前晚在上海大舞台領取雪碧中國原創音樂流行榜2005年度獎項，華仔一人獨得七個獎成大贏家，古巨基得三個獎排第二，容祖兒、鄭中基、楊千嬅及余文樂等都各得兩個獎。</p><p>下跪請Fans落台</p><p>華仔先後三次上台領獎，起初竟有兩名男歌迷突破保安防線衝上台熊抱他，又將手上螢光棒送給他，華仔即作狀跪下請他們落台，後來又有一女歌迷衝上台，此時才有保安上台將女歌迷拉下，表現瘋狂。<br> 前晚眾男歌手的服飾竟大同小異等同撞衫，三位香港歌手華仔、余文樂、方力申及台灣歌手光良都穿白恤衫襯黑領呔，有如學生制服一樣，十分搞笑。<br> 華仔因拍畢《墨攻》，故將鬍鬚剃掉，他說：「我開頭都鍾意有鬚，但耐咗就唔鍾意，成日要打理，否則會似乞兒。」提到與其他男歌手撞衫，華仔笑謂：「時下年輕人都鍾意咁着，不過我哋style唔同，我條呔係六十年代，着起上嚟年輕得嚟又穩重。」</p><p>掹電話線避按摩</p><p>余文樂表示去年常在內地登台，有時在酒店會接到電話問要不要服務，他謂：「我知按摩有兩種，一種正經、一種熱情，我通常掹咗條電話線唔聽。」<br> 鄭中基表示正籌備錄製《無賴》國語版，他說：「本來有人提議用普通話相近音無奈，但唔夾內容，會再諗過。」千嬅謂未得過亞太女歌手獎，所以是夜特別感動，問她是否已昇華至另一階段，她說：「唔係，我幾恨攞呢個獎，返內地工作會輕鬆啲。」<br> 採訪、攝影：曾小嘉</p></body></html>