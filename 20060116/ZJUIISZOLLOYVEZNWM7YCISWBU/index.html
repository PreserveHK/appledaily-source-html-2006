<html><header><meta charset="utf-8"><title>上網格價唔怕買貴貨</title></header><body><h1>上網格價唔怕買貴貨</h1><p>有咗互聯網，大家可以足不出戶喺網上購物，雖然可以周圍格價，但始終見唔到實物，好易買到次貨。台灣桃園一家購物中心就諗到兩全其美嘅方法，推出免費無線上網服務。消費者喺購物中心睇中心水貨品之後，可以上網比下價，再返去同老闆講價。<br> 對商家嚟講，如果真係遇上網絡殺價專家，就只可薄利多銷，不過提供免費無線網路，可以吸引到更多客源。</p></body></html>