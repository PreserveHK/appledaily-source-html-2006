<html><header><meta charset="utf-8"><title>Nokia6270缺貨炒高一成</title></header><body><h1>Nokia6270缺貨炒高一成</h1><p>新年在即，好多人購物癮開始發作，就連「機場」Sales都話喺咁靜嘅市道（皆因冇新機到）之下，竟然重有部Nokia6270賣到缺貨，可能係農曆年尾最後一次反彈。<br>其實，N6270已經出街近兩個月，聽Sales講用家口碑都唔錯，例如趟蓋設計以及滑溜嘅手感，都勁多人讚！但講到最多人鍾意，原來係機身配備嘅靚聲喇叭，支援3D音效，有環迴立體聲效果，而且機側重配備miniSD插卡槽，抄足百幾二百首歌都唔成問題！Sales更話，因為近排多咗人買機或問價，兼且行水貨都好缺，機價已經由原來嘅$3,180炒高至$3,500左右，升幅接近一成；Sales最後重好抵死話：「過年封利是都要靠佢幫我哋發市㗎！」<br><br>文：尹謹基</p><p>規格：GSM四頻、26萬色TFT芒、200萬像素鏡頭、3D音樂播放器、miniSD卡槽<br> 查詢：T羍neMobile（26289090）</p></body></html>