<html><header><meta charset="utf-8"><title>指定華仔做伴郎<br>克勤綵排婚禮盧淑儀拒咀</title></header><body><h1>指定華仔做伴郎<br>克勤綵排婚禮盧淑儀拒咀</h1><p>李克勤前晚奪得無綫最受歡迎男歌星獎項後，即承諾今年迎娶女友盧淑儀，一對準新人前晚在頒獎禮後結伴往唱K慶祝，克勤應記者要求在鏡頭前親吻女友，但遭盧淑儀耍手拒絕，二人只肯大方合照，克勤表示婚禮選在香港舉行，並由劉德華做伴郎。</p><p>李克勤前晚在無綫主辦的《2005年度十大勁歌金曲頒獎典禮》中，重奪最受歡迎男歌星獎，他興奮得即場宣布今年迎娶拍拖十三年的女友盧淑儀。頒獎禮結束後，眾歌星出席無綫在尖沙嘴美麗華酒店舉行的慶功宴，過百歌迷聚集酒店門外，當克勤和側田到場時，歌迷熱情起哄，為他們得獎歡呼。</p><p>個唱後籌備婚事</p><p>雙喜臨門的克勤已第一時間致電女友盧淑儀報喜，他接受訪問時說：「好開心，尤其唱《婚前的女人》時，感覺好特別，結婚我準備咗好耐，年年都想，本來想港台頒獎禮後先公布，但今晚忍唔住。」對於重奪男歌星獎，克勤說：「上半年冇諗過，我發力較遲，以為唔着數，好彩下半年有張做得好嘅唱片，加上演唱會賣個滿堂紅。」克勤的婚事還未擇日，他打算在演唱會後才籌備，不過肯定會在香港結婚，劉德華任伴郎，克勤說：「華仔答應咗，希望佢兌現啦。」<br> 離開大會慶功後，克勤會合容祖兒等人在尖沙嘴唱K繼續慶祝，準克勤嫂盧淑儀一身便服打扮，坐在K房角落，她一見記者拍照即伏低迴避鏡頭。克勤見狀大方走向女友身邊坐下合照，被要求親嘴時，克勤伸手欲把女友擁入懷中，卻遭其推開，不過盧淑儀右手食指上的戒指卻非常搶眼。在場的容祖兒見狀即上前為這對準新人解圍，盧淑儀於是乘機行開。克勤和盧淑儀玩至昨日凌晨四時才離開，同返回銀線灣寓所。</p><p>大夥兒唱K慶祝</p><p>將擔任克勤伴郎的華仔在慶功時說：「之前佢都冇同我講過，不過我知佢有景轟嘢㗎，希望佢演唱會後搞埋婚事，快啲生克勤仔啦，佢話搵我做伴郎，希望佢得一個伴郎，同埋我怕佢搞唔成呀，等陣我搵到個先過佢咪死？佢最好三、四月結啦，冬天生BB好啲。佢咁開心，我希望佢明年唔好搞啲獎，畀番我啦。」<br> 採訪、攝影：娛樂突發組</p></body></html>