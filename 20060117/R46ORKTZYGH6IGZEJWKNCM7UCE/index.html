<html><header><meta charset="utf-8"><title>華仔戲弄中基阿Sa</title></header><body><h1>華仔戲弄中基阿Sa</h1><p>鄭中基（Ronald）憑《無賴》奪十大勁歌金曲頒獎典禮的金曲金獎，上台領獎時，劉德華帶頭整蠱他與女友蔡卓妍（阿Sa），狂叫Ronald結婚，Ronald聞言說：「我冇婚結。」當司儀曾志偉叫Ronald轉身說謝辭時，華仔和祖兒竟閃開，造成Ronald對着阿Sa鞠躬的鏡頭，其舊女友楊千嬅則兩度主動向他道賀。</p><p>高興得落淚</p><p>Ronald在慶功宴上說：「當時我腦海一片空白，激動到差啲喊，但我一喊就收唔到聲，講唔到嘢㗎。」Ronald在後台與助手擁抱落淚，問他明年再拿好成績會否結婚？Ronald說：「我冇乜信心喎，希望有首好歌啦。」<br> 阿Sa坦言被華仔整蠱，甚為尷尬，她說：「個個都推我去Ronald度，我咪逃跑囉，係好尷尬呀，唔係使鬼逃跑呀？」Ronald離開慶功宴即返淺水灣寓所，但十五分鐘後，其司機以調虎離山計引開記者，未知他是否會女友呢？<br> 而阿Sa昨日到台灣宣傳電影，她表示有相士指她最好三十二歲結婚，她說：「命相師都說我不可以三十歲前結婚，還有一位說我三十二歲結婚最好，雖然我很賢慧，但沒辦法，還是得忍一忍。」</p></body></html>