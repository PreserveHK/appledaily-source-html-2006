<html><header><meta charset="utf-8"><title>　　馬仔家庭行先 - 李八方</title></header><body><h1>　　馬仔家庭行先 - 李八方</h1><p>呢輪周街傳馬時亨做完呢屆就會離開政府，噚晚佢老哥又率領一眾財經事務局嘅官員，請記者去石澳鄉村俱樂部食烤羊自助餐，就被記者當口當面追問，局長就笑笑口話自己當初答應咗屋企人只做五年，所以做到○七收工好啱數，不過，明年重有羊食。<br> 馬時亨星期日晚喺TVB十大勁歌金曲總選做頒獎嘉賓，頒亞太區最受歡迎男女歌手畀劉德華同埋陳慧琳，肥馬局長噚晚爆料，原來佢係俾人臨時拉伕，因為嗰日係佢細女二十一歲生日，個女要去睇show，佢呢個廿四孝老竇就一於奉陪，點知驚動TVB總經理陳志雲，二話不說就請佢上台頒獎嘉賓，重叫肥馬局長上台求其講吓亞太經濟當台詞就得。<br> 馬局長咪大講特區政府促進經濟做咗幾多嘢，同政府賣晒告白，唔知煲呔會唔會回心轉意留吓佢。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>