<html><header><meta charset="utf-8"><title>Hea：魔幻潮Tee獅子上身</title></header><body><h1>Hea：魔幻潮Tee獅子上身</h1><p>提起電影服飾，最大路的便是大大個電影宣傳海報印在心口嘅燙畫tee，無誠意又無創作可言。不過近期即將上畫嘅新片《魔幻王國︰獅子˙女巫˙魔衣櫥》跟D-mop合作，推出Narnia便服系列，以古典魔幻元素融入服裝設計內，成大個型爆獅子頭剪影擺上身，啱晒後生仔女口味，就算電影落咗畫，繼續着都唔怕俾人笑老土。<br>記者：謝翠玲<br>攝影：周旭文<br>Model：Flora&amp;Edmond（TheGroup）<br>MakeupbyAnnabelle</p><p>OnEdmond<br> 黑色絲絨印花炭灰棉質oversize衞衣$590<br> 男裝啡色鬆身棉質長褲$690<br> <br> OnFlora<br> 灰色棉質短裙拼貼皇室圖案$550<br> 女裝灰色連帽外套$590</p><p>集復古神化一身</p><p>本月底上畫嘅《魔幻王國︰獅子˙女巫˙魔衣櫥》（TheChroniclesofNarnia︰TheLion,TheWitchandTheWardrobe）是迪士尼嘅最新作品，還搵咗本地潮店D-mop來個crossover，獨家推出Narnia男女服系列，實行賺埋後生仔女錢。整個系列以《魔幻王國》故事背景為主題，將充滿十九世紀英國氣味及魔幻元素加入設計中，創作出一系列復古而又型爆嘅街頭服，重繡有皇室徽章、皇冠等。其中主打賣點應是代表正義嘅雄獅Aslan，由剪影、線條輪廓到真面目都玩到盡，連布料和顏色也刻意玩殘舊feel，啱晒愛買二手Vintage嘅後生仔女。</p><p>潮服任昅</p><p>後生仔buy唔buy？</p><p>迪士尼電影跟潮流時裝店D-mop合作出潮服，唔知後生仔女又buy唔buy呢？</p><p>《魔幻王國》講啲乜？</p><p>故事發生在十九世紀的英國，當時皇室是最高權力的象徵，幾位主角意外地超越空間阻礙，通過魔衣櫥來到如夢似幻嘅魔幻王國Narnia。在那冰封國度中，主角周旋於正邪勢力的獅子Aslan及白女巫WhiteWitch之間。<br> 其實此片係由著名英國作家C.S.Lewis的經典小說改編，幕後人員更起用《魔戒》、《史力加》班底，單是製作費已高達2億美元，製作時間長達3年半，其氣勢磅礡嘅震撼場面可跟魔幻電影經典《魔戒》媲美。<br> <br> D-mopNarnia系列<br> 查詢︰22034130</p></body></html>