<html><header><meta charset="utf-8"><title>飯聞煮派：白骨爪×鐵沙掌　譚小環搓皮玩指壓</title></header><body><h1>飯聞煮派：白骨爪×鐵沙掌　譚小環搓皮玩指壓</h1><p>知道今次可以跟法國餐廳老闆娘Bonnie學整雜菌批，我已經感覺到譚小環從電話筒內的雀躍，原來她中學時已經鍾情整餅。現場看着小環施展白骨爪連鐵沙掌搓批皮，雖然弄至花容失色，但焗好後確真鬆化，睇唔出小環內功如斯深厚！<br>記者：趙善怡<br>攝影：黃子偉<br>示範：Bonnie@ChezLesCopains（22431918）<br>地址：西貢白沙灣117號地下<br>Model：Joe（TheGroup）</p><p>法式雜菌批200℃焗極唔肥<br></p><p>聞煮價：$40/4人<br> 需時：65分鐘<br> 牛油批底香口係人都知，但用牛油搓皮，多吃會肥「死人」也都是人人皆知。若果用雜菌做餡料，鮮味之餘夠晒light，怪唔得就連小環都大讚「我鍾意！」兼食唔停啦！</p><p>咩料：</p><p>鮮冬菇3隻、*鮮蘑菇6隻、雞髀菇2隻、蟹味菇3/4盒、乾蒜3粒、雞蛋3隻、牛油60克、忌廉250毫升、鮮奶250毫升、麵粉125克、白酒11/2茶匙、鹽及胡椒粉適量</p><p>速成法：</p><p>1）麵粉跟牛油搓勻，加入一隻蛋黃及適量的水使之搓成粉糰狀，放進雪櫃讓粉糰「休息」15分鐘。用粉轆將粉糰壓成塊狀，放在批模上按壓成批底，再冷藏批底15分鐘。<br> <br> 2）爆香蒜片，落鹽、胡椒粉炒香已切成小塊的雜菌，灒白酒。另將一隻雞蛋與一隻蛋黃拂勻，加入鮮奶及忌廉，最後加入已炒香的雜菌成為餡料。<br> <br> 3）將餡料注滿批模，200℃預熱烤爐。放入雜菌批改至180℃焗15分鐘便成。</p><p>聞煮貼士：<br> 小環：「我就話拍戲攰要唞吓啫，粉糰都要休息？」<br> Bonnie：「俾粉糰喺清涼嘅環境下放一陣，之後焗出嚟嘅批底先會更加鬆脆㗎！」<br> <br> *鮮蘑菇：在市場上買到的蘑菇有新鮮的及經脫水罐裝兩種。新鮮蘑菇較為淡口，但同樣含有豐富的蛋白質、纖維素、維他命B雜及鐵質等營養，是低脂肪、低熱量的健康食材。</p><p>英文FrenchStyleAssortedFungusPie</p><p>Ingredients:3freshblackmushrooms,6freshmushrooms,2drumstickmushrooms,3/4boxofhypsizigusmarmoreus,3piecesofdriedgarlic,3eggs,60gbutter,250mlcream,250mlfreshmilk,125gflour,1.5tspwhitewineandproperamounteachofsaltandpepper<br> <br> Method:<br> 1)Mixflourwithbutter,addinaneggyolkandproperamountofwaterandkneaditintodough,andthenputthedoughintoarefrigerator.Takeoutthedough15minuteslaterandpressitintoapieceofpastrywitharoller.Putthepastryonapiemouldandpressitintoapiecase.Thenrefrigeratethepiecasefor15minutes.<br> <br> 2)Sautegarlicflakes,addsaltandpepper,stir-fryassortedfungusthatiscutintosmallpiecesuntiltheygetfragrantandsprinklesomewhitewineontop.Putinoneeggandoneeggyolk,stirevenly,addinfreshmilkandcreamandfinallyaddfriedassortedfungustomakestuffing.<br> <br> 3)Fillthepiemouldwithstuffingandpreheatanovenat200℃.Putassortedfunguspieintotheovenandchangethetemperatureto180℃.Bakeforabout15minutesandserve.<br> <br> Tips:Putthedoughinacoolplaceforawhilesothatthepiecaseiscrispywhenbaked.</p><p>印尼文PasteiJamurPerancis</p><p>Bahan-bahan:3buahjamurkering,6buahjamursegar,2buahjamurpahaayam,3/4kotakjamurrasakepiting,3siungbawangputih,3butirtelur,60grammentega,250mlkrimsegar,250mlsususegar,125gramtepungterigu,11/2sendokteharakputih,secukupnyagaramdanmericabubuk<br> <br> Caramembuat:<br> 1.Campurkantepungterigudngmentegadanadukrata,lalutambahkansebutirkuningtelurdansecukupnyaair,adonnyajadiadonandandinginkannyadlmlemariesselama15menit.Bentangkanadonandngtongkatkue,laluletakkannyadiatasacuanpasteidanbuatnyajadibentukdasarpastei,akhirnyadinginkannyaselama15menit.<br> <br> 2.Tumisbawangputihygtelahdiirishinggaharum,lalutambahkangaram,mericabubukdanjamur-jamurygtelahdipotongkecil,tumishinggaharumdansiramkanarakputih.Kocoksebutirtelurdansebutirkuningtelur,tambahkansususegardankrimsegar,akhirnyatambahkanjamur-jamurygtelahditumishinggaharumjadiisianpastei.<br> <br> 3.Letakkanbahanisiandiatasacuanpasteidanpanaskanovendngsuhu200℃.Masukkanpasteijamurdanturunkansuhuovenjadi180℃,panggangpasteijamurselama15menit,sajikan.<br> Tips:Mendinginkanadonanditempatsejuklalubarudipanggangsupayadasarpasteiterasalebihgemburdangaring.<br> <br> 繙譯：語言專家諮詢公司<br> 電話：23648988</p><p>栗子忌廉湯　𡁻住嚟飲</p><p>聞煮價：$20/2人<br> 需時：30分鐘<br> 踏入冬季，栗子當造，無論是中菜定西菜都喜愛用栗子作材料。想吃罷暖身一點，用栗子去整忌廉湯就最適合不過。栗子茸湯吃落有𡁻頭又香口，是營養豐富的是日例湯！</p><p>咩料：</p><p>栗子半磅、洋葱41/個、忌廉125毫升、鹽11/2茶匙、11/2碗清水、牛油少許</p><p>速成法：</p><p>1）先將已切條的洋葱用牛油炒香及軟身，加入栗子兜熟。<br> <br> 2）注入清水及鹽進栗子後，用攪拌器將材料打爛。<br> <br> 3）用中火將栗子茸湯煮熱，最後加入忌廉，煮約20分鐘即成。</p><p>聞煮貼士：</p><p>Joe：「我切親洋葱都會流眼水，可唔可以唔放洋葱呀？」<br> Bonnie：「其實加洋葱係想攞佢嘅鮮甜味道，出嚟個湯會好飲好多㗎！」</p><p>鴨腿湯薯菜　無面油</p><p>聞煮價：$30/2人<br> 需時：135分鐘<br> 細細個嘅時候，成日跟婆婆去食鴨腿湯飯。雖然湯飯熱辣辣又易入口，不過猶記起湯面有層油，都幾肥膩吓！但Bonnie今次煮的法式鴨腿認真夠晒健康，只用海鹽作調味，配合蔬菜一起，夠晒原汁原味！</p><p>咩料：</p><p>*鴨腿1隻、紅蘿蔔半條、意大利黃青瓜半條、意大利綠青瓜半條、茴香（fennel）1條、大葱半條、法國蘿蔔仔2隻、薯仔1個、洋葱1/4個、蒜頭2粒、*海鹽2湯匙、胡椒12顆、法國香葉2片、百里香1棵</p><p>速成法：</p><p>1）將鴨腿連同一半的配料放進鍋以中火燜2小時。<br> <br> 2）以一碗已熬成2小時的海鹽鴨湯，去煮熟餘下的一半配料。<br> <br> 3）再放入鴨腿，滾起即成。</p><p>聞煮貼士：</p><p>小環：其實Bonnie教少咗我一招呀，想鴨腿更加入味，可以將燜成嘅鴨腿放隔夜先煮熟嚟食，醒哩?!<br> <br> *鴨：用鴨來放湯烹調時，通常都會逼出其油份或污物，所以最好周不時片起湯面的雜質，咁就食得安心啦！<br> 海鹽：海鹽較一般幼鹽粗身，但又並不是食用粗鹽。一般食鹽會在製作過程中流失大量礦物質，反之海鹽卻保留了一定數量的礦物，能為身體補充所需的鈉質。</p><p>栗茸拿破崙餅　拮窿疏氣最鬆脆</p><p>聞煮價：$25/2人<br> 需時：60分鐘<br> 完成後的樣子似層層叠的栗茸拿破崙餅，最啱一家大細落手一齊煮一起切。有得食有得玩，好過打機同上網啦！</p><p>咩料：</p><p>酥皮1塊、*栗子1/3磅、呍呢拿1條、忌廉125毫升、威士忌2湯匙、糖3湯匙，糖霜1茶匙</p><p>速成法：</p><p>1）將酥皮壓平，再用叉子在表面拮窿，撒上糖霜，放進210℃焗爐焗約5分鐘。<br> <br> 2）先用糖水及呍呢拿條煮熟栗子，後加入威士忌浸約半小時，將栗子用攪拌器打成茸備用。<br> <br> 3）另將忌廉坐冰拂至企身，加入栗子茸拌勻。焗起的酥皮切成3至4小塊，將栗子茸放進一層與一層的酥皮層之間便成。</p><p>聞煮貼士：</p><p>小環：點解酥皮要拮窿？我就知哩?!咁樣就唔會咁易脹身，影響賣相同口感啦！<br> <br> *栗子：中國人有云栗子有補中益氣、固肺補腎的功效，將之放湯或作燜煮食用。</p></body></html>