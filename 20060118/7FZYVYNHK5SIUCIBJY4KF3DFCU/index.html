<html><header><meta charset="utf-8"><title>　　吳靄儀派普選利是封 - 李八方</title></header><body><h1>　　吳靄儀派普選利是封 - 李八方</h1><p>新年就到，相信唔少人已開始封利是。為咗宣揚普選訊息，民主派近日推出普選利是封，希望市民過年派利是、𢭃利是時，都可以宣揚普選嘅重要性！<br> 民主派會喺唔同地方擺街檔派利是封，吳靄儀、何秀蘭同埋范國威都齊齊出動，佢哋暫時印咗三萬個，希望可以籌募經費搞民間公投，捐二十蚊就可以換到一袋十個普選利是封。如果想買利是封，但就撞唔到佢哋擺街檔，咁就可以打電話28504060，或者e-mail去info@civilreferendum.org訂貨。<br> 負責設計利是封嘅范國威話，除咗利是封外，希望可以將普選火鳳凰標誌變做名牌，設計各種產品，好似台灣陳水扁當年競選成立嘅扁帽工廠咁，等普選嘅訊息可以融入一般人嘅生活。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>