<html><header><meta charset="utf-8"><title>黎明封場收絕版筆</title></header><body><h1>黎明封場收絕版筆</h1><p>黎明（Leon）日前在大連，出席萬寶龍（Montblanc）慶祝創立一百年舉行的巡迴展覽活動，大會為答謝Leon出席，更送上一套「萬寶龍2005塞萬提斯大文豪限量系列」給他，這套筆更已絕版，可說是無價之寶。</p><p>自認篋神</p><p>Leon所到之處吸引了不少傳媒到場，為免造成混亂，大會更實施封場，除了有關工作人員及傳媒，所有人等一律禁止進入，認真巴閉。問黎明可有收藏的習慣，他說：「以前屋企好窮，所以唔可能有錢買嘢來收藏，收埋最多就係火柴盒，我諗細個收埋的火柴盒數量都真係好多好多，不過𠵱家我都可以話係篋神，事關我每次去一個地方見到好嘅都會買，買吓一個買吓又一個，自己加埋爸爸屋企都有好多個。」<br> 撰文：蔡丹</p></body></html>