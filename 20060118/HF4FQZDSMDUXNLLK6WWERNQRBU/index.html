<html><header><meta charset="utf-8"><title>　　金勞詹怕光頭上鏡 - 李八方</title></header><body><h1>　　金勞詹怕光頭上鏡 - 李八方</h1><p>民主派成日迫煲呔交出轉軚名單，佢就死都唔肯，八方聽聞，喺政改方案投票前夕，煲呔真係約過金勞詹去官邸食飯，重開咗支萬三蚊嘅八二年Lafite，話原本諗住退休後先開嚟慢慢歎。<br> 由於煲呔最初以為個飯局改咗期，冇安排到，直至金勞詹去咗佢官邸先知，結果食物方面，只有蘿蔔糕同炒粉咋，不過，唔緊要啦，金勞最後知恩圖報冇再扭計。<br> 金勞詹一向牙擦擦，呢期好似好少見報，原來係同佢個地中海有關。佢話自己喺立法會講嘢時，電視鏡頭前最突出嘅，就係佢個光頭，真係唔太好睇。佢都有諗過戴假髮，但實在太熱，頂唔順；至於織髮，又好似好麻煩，諗起自己幾十歲人，都係算罷啦，寧願講少啲嘢就算。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>