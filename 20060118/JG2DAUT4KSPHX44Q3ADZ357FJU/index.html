<html><header><meta charset="utf-8"><title>Hea：豪8萬7歎2千萬總統套房</title></header><body><h1>Hea：豪8萬7歎2千萬總統套房</h1><p>八萬七，喺香港住一間總統套房一晚要八萬七，你住唔住？講明有7,000平方呎面積，主人連客房五大間，又有私人泳池、健身室、書房、勁大靚海景，堪稱全港最新最豪。有人讚似去泰國度假，有人愛死大海景，但我呢類cheap人就寧願用八萬七去十次泰國做皇帝。	<br><br>記者：謝翠玲　<br>攝影：何家亮<br>Model：陳沛嘉　<br>Makeup&amp;HairbyYvonne<br>晚裝提供：ArthurLam</p><p>全港最貴套房</p><p>以前嗰間2,000平方呎嘅總統套房係點毋須理會，總之𠵱家香港洲際酒店擁有全港最大最貴嘅總統套房，日租八萬七，係咪好勁呢？酒店由去年五月開始發憤圖強，斥資250萬美元（約2,000萬港幣），由新加坡設計師HLLim負責設計，將位於16及17樓嘅套房合而為一，建成面積達7,000平方呎嘅複式總統套房，包括會客廳、主人房、四間相連客房、健身室、廚房、書房、會議室等。</p><p>維港海景做賣點</p><p>全間套房最有睇頭要算是佔地2,500平方呎嘅平台花園，內有無邊際戶外泳池及按摩池。主人房內每個部份如客廳、睡房、浴室、洗手間等均能眺望海景，實行以靚海景陪住你。佢嘅保安系統亦跟酒店分開，設有多部閉路電視，更有專業管家貼身料理大小事宜，總之令客人享受到尊貴貼身享受。</p><p>房租每晚$87,000（約11,183美元）加13%稅項和服務費<br> 查詢：27211211</p><p>其他知名總統套房<br><br>置地文華東方酒店　設計簡約</p><p>總統套房佔地2,000平方呎，由國際室內設計師PeterRemedios設計，以流麗線條和白色作主調，夠chic夠型，還有私人SPA房，可以讓身心得到全面放鬆。<br> <br> 房價：$42,000/晚</p><p>香港半島酒店保安嚴密</p><p>總統套房佔地4,111平方呎，面對維港美景，保安是根據美國中央情報局和英國MI5嘅規格設計，直升機坪與套房之間有直接通道。<br> <br> 房價：$39,000/晚</p><p>君悅酒店　超大按摩池</p><p>連江澤民和克林頓也曾入住過嘅總統套房，面積3,064呎，風格優雅舒適，主人房浴室有超大按摩池。<br> <br> 房價：$30,000/晚</p><p>靚女話正</p><p>唔知街坊名人睇過總統套房嘅相後，又覺得值唔值租呢？</p></body></html>