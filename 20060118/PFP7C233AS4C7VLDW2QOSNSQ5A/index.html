<html><header><meta charset="utf-8"><title>　　絲路珍寶展五萬人次參觀 - 李八方</title></header><body><h1>　　絲路珍寶展五萬人次參觀 - 李八方</h1><p>新疆乾屍係中國國寶，康文署為咗大開港人眼界，成功得到新疆維吾爾自治區文物局首肯，借出大批包括乾屍嘅絲路珍寶文物嚟香港，放喺香港文化博物館展出。<br> 總館長明基全噚日帶傳媒參觀時，對展品讚不絕口，特別推介一幅叫「庸調布」嘅展品，話呢幅布係唐代實物徵稅嘅證明，極珍貴，因新疆氣候乾燥，才保存至今。<br> 展覽由舊年十二月二十一號開始畀市民開眼界，𠵱家已經有五萬人次入場參觀。明基全話，新疆方面話明有啲展品（特別係乾屍）唔會再外借，市民值得趁此良機去睇睇。展覽到三月十九號結束，學生哥考完試，不妨從喪葬習俗、宗教同服飾等去感受吓絲綢之路嘅文明。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>