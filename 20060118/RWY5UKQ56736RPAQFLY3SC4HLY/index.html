<html><header><meta charset="utf-8"><title>車禍三年絕境求生<br>蔡國權開騷群星頌溫情</title></header><body><h1>車禍三年絕境求生<br>蔡國權開騷群星頌溫情</h1><p>蔡國權於○二年底在東莞遇上嚴重交通意外，目前健康已康復得七七八八，但由於醫療費用開支龐大，所以蔡國權打算在三月舉行兩場音樂會，籌措醫療及生活費。目前答應出席音樂會的好友包括李龍基及劉雅麗等，據知張栢芝亦答應出席。</p><p>蔡國權前晚聯同太太、演唱會負責人蛙爺及經理人在大角嘴出席「好友情獻」記者會，蔡國權於○二年十一月在東莞不幸遇上嚴重交通意外，雖然他已逐漸康復，不過因醫療開支龐大，經濟陷入困境，故他打算在三月舉行兩場音樂會，籌措醫療及生活費。<br> 據演唱會負責人蛙爺表示，音樂會暫定於三月二十七日及二十八日在文化中心大劇院舉行，已答允出席的歌手包括劉雅麗、肥媽、李龍基及張偉文等。據知，張栢芝亦答應出席。問到蔡國權屆時可會上台獻唱，在旁的蔡太說：「要睇佢哋安排。」蔡國權則拍掌示意有歌癮。</p><p>曾向朋友借錢</p><p>提及蔡國權目前的健康狀況，蔡太說：「情況可以講係比之前好，不過講嘢就唔係好清楚。我要二十四小時照顧佢，出事到𠵱家成三年，我都冇收入，只係最近先做番嘢。至於佢買嗰份保險係人壽，但好細額，所以𠵱家主要係靠積蓄過活，都試過向朋友借錢。」問她政府可有給予援助，蔡太說：「𠵱家社會福利署做佢嘅監護人，雖然政府有發放千幾蚊嘅傷殘津貼，但我哋都冇攞，因為每次覆診都要坐復康巴士，啲錢就用嚟租車用。」<br> 採訪、攝影：駱華齡</p></body></html>