<html><header><meta charset="utf-8"><title>陳奕迅Fans通宵買飛</title></header><body><h1>陳奕迅Fans通宵買飛</h1><p>陳奕迅（Eason、圖二）日前宣布演唱會將加開兩場，加場門票噚日公開發售﹙圖一﹚，短短三個鐘賣出近六成飛，排頭位嘅fans話前晚一知道Eason加場，就即刻去排隊，結果如佢所願買到第一行飛。Eason對此話見到fans咁支持自己，都覺得好開心，但由於場地問題，所以應該唔會再加場。</p></body></html>