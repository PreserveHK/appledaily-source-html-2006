<html><header><meta charset="utf-8"><title>波鞋Guide：阿達斯「新東家」─K1X</title></header><body><h1>波鞋Guide：阿達斯「新東家」─K1X</h1><p>大家可能唔係好知K1X係乜嘢牌子，但有睇開《SLAM》、《solecollector》等美式籃球雜誌嘅都知，佢哋係近排冒起嘅籃球鞋新勢力；兼且今季得到溜馬嘅阿達斯來投！適逢香港開始有行貨引入，就介紹一下呢個品牌吧。<br> K1X係德國籃球店Kickz嘅自家品牌，賣點係「着去打波得、clubbing亦得」的概念；設計傾向勁鬆身，重有超長的短褲（真矛盾），而他們的王牌，就係籃球鞋CHIEFGLIDER!</p><p>試鞋權威Pro.K大讚</p><p>CHIEFGLIDER係K1X第一款籃球鞋，以oldschool+低筒設計+瘋狂撞色為招牌。一年前《solecollector》試鞋權威ProfessorK畀CHIEFGLIDER「A+」，令我半信半疑。上星期試過實物（我着嘅係紐約波鞋王BobbitoGarcia嘅「Bounce04」訓練營別注版），發覺相當不錯。外形不俗，同色用料也用不同質地增強視覺美感，AnklePadding（足踝保護填充物）足料，緩震同「三間」籃球鞋差不多，透氣也不俗；作為「開山之作」，CHIEFGLIDER給我不俗印象！<br> K1X由贊助紐約嘅「RuckersLeague」而為人所熟悉，今年佢哋會贊助NBA「新壞孩子」阿達斯，今年將會冇RonRon系列發售！（係咪以溜馬色為主色，就要睇布特係咪踢佢走啦！）</p><p>K1X小資料</p><p>發售網站：www.k1x.com.hk<br> 查詢電話：23657337<br> 備註：暫未有門市，只做網上及電話訂購<br> <br> Hleung-www.hk-kicks.com網主，耆英級波鞋迷，仍深信籃球鞋會復興……<br> Email:hleung@hk-kicks.com</p></body></html>