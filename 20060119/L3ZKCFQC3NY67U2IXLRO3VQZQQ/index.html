<html><header><meta charset="utf-8"><title>梁思浩爆三台關係</title></header><body><h1>梁思浩爆三台關係</h1><p>梁思浩（右三）噚日出席亞視活動，無厘頭叫劉德華唔好失望，話佢喺叱咤嘅成績冇理由差過林一峰。本身係港台DJ嘅思浩形容港台係大婆，地位高；商台係二奶，性格霸道；三奶新城就無論大婆定二奶嘅仔女，頒獎禮通通有獎。佢重爆港台嘅仔女係華仔、陳慧琳同容祖兒，頒獎禮時會特別錫。問佢咁無綫係乜輩份，佢就大笑話唔方便講。</p></body></html>