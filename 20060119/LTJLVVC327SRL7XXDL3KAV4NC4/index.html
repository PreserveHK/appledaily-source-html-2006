<html><header><meta charset="utf-8"><title>飯聞煮派：土匪新椒醃完再爆鴨</title></header><body><h1>飯聞煮派：土匪新椒醃完再爆鴨</h1><p>光天化日見到有兩位女山賊喺度打劫，重要有錢唔搶，搶鴨？原來呢兩位大姐係湖南鄉里，最鍾意食嘅就係呢味湘西特產，回想兒時湖南老媽煮嘅土匪鴨，佢哋最後都放下屠刀，拎番菜刀，一齊跟朱師傅學整正宗湖南菜。<br><br>記者：趙善怡<br>攝影：周旭文<br>示範：朱師傅@湘川滬（26151993）<br>地址：葵芳興寧路12號葵青劇院地下1號舖<br>Model：Charlie、Icy（TheGroup）　</p><p>湘西土匪鴨先醃後燜更入味</p><p>聞煮價：$33/4人<br> 需時：60分鐘<br> 有聞解放前，四川湖南土匪經常四出作惡，專門搶劫當地人的雞和鴨。由於當地到處都種植有辣椒及不同香料，因此土匪也就地取材，用搶劫回來的鴨同辣椒去製成惹味非常的土匪鴨。</p><p>咩料：</p><p>鴨半隻、乾辣椒4両、香葉3塊、八角1粒、桂皮2片、糖、生抽、老抽、生粉各1茶匙、鹽1/2茶匙</p><p>速成法：</p><p>1）用糖、生抽、老抽、鹽及生粉醃已切鴨件約30分鐘。<br> <br> 2）起油鑊，將鴨件稍為拖油後，上碟備用。<br> <br> 3）將剩餘的配料用油爆香，加入鴨件炒勻，燜約20分鐘便成。</p><p>聞煮貼士</p><p>Icy：初時唔明鴨燜前點解重要醃，原來先醃後燜會令鴨肉更加入味同香滑㗎！</p><p>英文<br>StewedDuckwithChili,BayLeaves,AniseedandCinnamon</p><p>Ingredients:Halfaduck,150gdriedchili,3piecesofbayleaves,1aniseed,2slicesofcinnamon,1tspeachofsugar,lightsoysauce,darksoysauceandcornstarch,1/2tspsalt<br> <br> Method:<br> 1)Cutthehalfaduckintopiecesandmarinatewithsugar,lightsoysauce,darksoysauce,saltandcornstarchforabout30minutes.<br> <br> 2)Heatwokwithoilandsoakduckpiecesinboilingoilforawhile,thendishupandsetasideforlateruse.<br> <br> 3)Sautetheremainingingredients,addinduckpiecesandstirwell.Stewforapprox.20minutesandserve.<br> <br> Tips:Marinatetheduckpiecesbeforestewing,sothattheycanbetterabsorbtheflavorandwillgetmorefragrantandtastessmoother.</p><p>印尼文<br>BebekBanditXiangxi</p><p>Bahan-bahan:1/2ekorbebek,150gramcabaikering,3lembardaunsalam,1butirpehkak,2lembarkulitmanis,1sendoktehgula,kecapasin,kecaphitamdantepungsagu,1/2sendoktehgaram<br> <br> Caramembuat:<br> 1.Bumbuidagingbebekygtelahdipotongkecildnggula,kecapasin,kecaphitam,garamdantepungsaguselama30menit.<br> <br> 2.Panaskanpanci,tumisdagingbebeksebentar,sisihkan.<br> <br> 3.Tumisbahanyglainhinggaharum,lalutambahkandagingbebek,adukrata,masaknya20menitlagi,sajikan.<br> <br> Tips:Dagingbebekdibumbuisebelumdimasakagardagingbebeklebihmudahmenyeraprasabumbudanterasalebihharumdanhalus.<br> <br> （繙譯：語言專家諮詢公司，電話：23648988）</p><p>豆酥魚　石斑夾豆香</p><p>聞煮價：$85/4人<br> 需時：25分鐘<br> 原來黃豆除了可整清新靚豆漿豆腐之外，重可以配合矜貴石斑去做出一個湖南地道豆酥魚。白淨的石斑為之爽身，炸香的黃豆茸豆香四溢，兩者結合可互相補足，惹味非常。</p><p>咩料：</p><p>石斑1條（約1斤）、*黃豆4両<br> <br> 調味：鹽1茶匙</p><p>速成法：</p><p>1）石斑起肉。起油鑊，將石斑塊走油至全熟。<br> <br> 2）黃豆加水放進蒸爐蒸至完全腍身，攪爛成茸。<br> <br> 3）用油炸香黃豆茸，加入鹽調味。將炸香豆茸淋在石斑片上，一起拌食。</p><p>聞煮貼士</p><p>Charlie：如果你同我都覺得買石斑好貴，其實用桂魚都得㗎，噚日嘅桂魚價都係$1.8一両，但賣相當然遜色少少啦！<br> <br> *黃豆近年的醫學研究指，含有高蛋白質的黃豆能直接降低膽固醇水平及預防骨質疏鬆。除此之外，它更有礦物質、維他命和具有整腸通便功能的食物纖維等多種有益成份。</p><p>石頭鍋炒飯㷫住食夠暖胃</p><p>聞煮價：$28/4人<br> 需時：15分鐘<br> 除了因為噚晚屋企食剩好多飯，唔想浪費先至會在第二天炒飯食之外，其實在家炒飯的機會也是微乎其微。不過，如若學師傅咁用石頭鍋坐熱啲炒飯慢慢食，又確係暖胃嘅！</p><p>咩料：</p><p>飯2碗、雞蛋1隻、海蝦（去殼）6隻、榨菜2両、鹹肉2両、雞肉2両、雜豆2両、新鮮紅辣椒半隻、*辣椒粉11/2茶匙</p><p>速成法：</p><p>1）起油鑊，將蛋及辣椒粉炒起，兜勻。<br> <br> 2）加入熟飯與蛋汁撈勻。一次過將已切粒的剩餘材料落鑊跟飯一起炒至熟透及乾身。<br> <br> 3）最後將炒好的飯𢳂喺預熱嘅石頭鍋便成。</p><p>聞煮貼士</p><p>Icy：屋企無石頭鍋？其實好多地方都有得買！不過如果真係唔想花錢，可以用日本砂鍋仔代替，但就沒有石頭鍋可以㷫住啲飯食咁盞鬼咯！<br> <br> *乾辣椒含有豐富的維生素B1、B2及胡蘿蔔素，在中國四川、湖南等地最為盛產。其中以尖頭品種的指天椒為最辣。辣椒性辛熱，有醒脾、開胃、除濕等功效外，更可促進胃腸蠕動，幫助消化。</p><p>木瓜大魚頭湯出奇唔腥</p><p>聞煮價：$45/4人<br> 需時：35分鐘<br> 木瓜是女士們的養顏恩物就係人都知，但原來魚頭及魚眼的蛋白質比起魚身更為豐富及優質，除了有補腦功效外，老人家更謂吃魚頭可去頭風，咁就唔係媽咪、家姐先啱食啦！</p><p>咩料：</p><p>*大魚頭1個、*木瓜半個、番茄2個、大葱2棵、草菇8粒、薑3片</p><p>速成法：</p><p>1）起油鑊，將已劏開分半的魚頭拖一拖油。撈起，備用。<br> <br> 2）另起鑊，爆香大葱及薑，注入清水。待水滾後，加入魚頭。<br> <br> 3）約煮5分鐘後，加入其他配料，再煲約15分鐘便成。</p><p>聞煮貼士</p><p>Icy：我好怕腥！用魚頭煲湯以為更加腥，但原來只要買嘅魚頭夠新鮮，加埋一齊用大葱同薑爆香，就唔覺得腥㗎喇！<br> <br> *大魚頭要揀新鮮靚魚頭，最主要是看看其肉質是否呈現鮮紅色，眼睛黑白分明，最好就好似我咁對眼亮晶晶就最啱買喇！<br> <br> *木瓜有萬壽果之稱的木瓜，含有豐富的維他命Ｃ和蛋白分解酵素，可有效幫助身體分解蛋白質及澱粉質，有助消化之餘，更能潤肺止咳。</p></body></html>