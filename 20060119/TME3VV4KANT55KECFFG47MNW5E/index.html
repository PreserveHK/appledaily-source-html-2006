<html><header><meta charset="utf-8"><title>康樂園漸多換樓客</title></header><body><h1>康樂園漸多換樓客</h1><p>大埔康樂園錄得巨宅成交，二十四街雙號屋，三千五呎，連同碼花園，附三百萬豪裝，以二千三萬由九龍換樓客承接，造價直迫近兩年高位二千六萬；呎價近六千六，比市價高，計番裝修費就係市價。<br> 中原陳玉荔話，買家只係考慮咗一個禮拜就扑槌。<br> 中原張焯賢話，康樂園好多住客會逐步由細屋換大屋，三成買家重會買大單位嚟收租。另外，呢類巨宅，每個月都穩定有幾單成交。</p></body></html>