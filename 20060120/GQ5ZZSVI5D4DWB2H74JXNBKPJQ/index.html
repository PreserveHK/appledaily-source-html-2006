<html><header><meta charset="utf-8"><title>師傅漏單失約　維修服務差</title></header><body><h1>師傅漏單失約　維修服務差</h1><p>有讀者家中的抽油煙機故障，致電要求維修，可是抽油煙機公司職員屢次失約，前後一個星期仍未能安排維修，不滿售後服務欠佳，抽油煙機公司承認師傅漏單。</p><p>斥金雅典售後服務</p><p>已使用金雅典抽油煙機六年的劉小姐表示，她於本年一月初發現，家中抽油煙機摩打損壞，未能使用，她遂致電金雅典維修部，要求派員上門檢查維修，職員稱，檢查費三百五十元，零件費另計。<br> 劉小姐稱，之後她多次致電預約，師傅均失約。<br> 「佢哋嘅師傅一係臨時想改時間，一係就到咗約定時間冇到，我試過等到夜晚七點幾，但都冇一個電話打嚟。打電話去客戶服務部投訴，又冇人覆我，最終都係要我主動打電話去追，先有人覆番，前前後後約咗一個星期，講咗成十個電話，都重未安排到人上嚟維修部抽油煙機。」<br> 劉小姐稱，她最後惟有放棄聯絡金雅典，改花一千多元購買新抽油煙機使用。</p><p>師傅多單引致遺漏</p><p>金雅典公司營運主任潘先生回覆本報查詢稱，紀錄顯示，劉小姐確曾多次致電維修部要求安排維修，但最終仍未能安排，相信是因為師傅多單，致出現漏單情況，事件純屬誤會。若劉小姐仍有需要，該公司可再聯絡她，安排職員上門檢查維修。<br> （○一一二○四五）<br> <br> 服務熱線<br> 電話：29908288<br> 傳真：23702192<br> 電郵：sservice@appledaily.com</p></body></html>