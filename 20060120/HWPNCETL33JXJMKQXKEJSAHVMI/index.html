<html><header><meta charset="utf-8"><title>應采兒陪孫耀威度歲</title></header><body><h1>應采兒陪孫耀威度歲</h1><p>應采兒噚日喺又一城出席「蝶舞箏妍賀新歲」活動，佢特別着旗袍到場，佢話：「為咗配合新年主題，所以我特登咁着。但係我好驚走光，所以我要斯文啲。」近日應采兒感冒菌入腸，問佢緋聞男友孫耀威有冇照顧佢？佢話：「冇喎！」再問男方會唔會留港過年，應采兒話：「佢應該喺香港，我幫你問吓佢啦！」</p></body></html>