<html><header><meta charset="utf-8"><title>阿嬌浸水戲驚到震</title></header><body><h1>阿嬌浸水戲驚到震</h1><p>鍾欣桐（阿嬌）日前拍攝電影《犀照》海報，構思嚟自一場阿嬌將個頭浸喺水中嘅戲。監製徐小明事前大費唇舌游說阿嬌親身拍攝浸水場面，又陪佢去寺廟拜神祈福。阿嬌話：「始終欺山莫欺水，我喺拍攝嘅時候真係好驚，重感覺到距離死亡好近，我希望觀眾睇嘅時候都可以感受到！」</p></body></html>