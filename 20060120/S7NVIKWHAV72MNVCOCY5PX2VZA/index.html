<html><header><meta charset="utf-8"><title>飯聞煮派：陳煒嗒落嫩滑靠把火</title></header><body><h1>飯聞煮派：陳煒嗒落嫩滑靠把火</h1><p>今時今日要搵個賢妻或者識整番幾味嘅另一半真係愈嚟愈難，加埋要樣靚身材正就更加係難上加難n，所以一直被捧為性感尤物同理想情人嘅陳煒自然成為罕見佳品。今次佢親自下廚同大廚過兩招，一啲都唔失禮，實驗更證明陳煒絕非泛泛之輩，煮出嚟嘅餸拍得住身旁大廚，小記試過，確係得噃！<br><br>記者：羅灝汶、陳慧茵<br>攝影：陳偉強<br>鳴謝：又一店（31682556）</p><p>砂鍋雲吞雞火候先猛後柔</p><p>聞煮價：約$50/4人　需時：60分鐘<br> 陳煒：「我成日去酒樓食砂鍋雲吞雞㗎，貪佢有鮮雞湯、清淡得嚟又有鮮雞食，今次第一次落廚整，初時以為好複雜，但有師傅喺側邊指點，又唔係好難喎！反而估唔到最考功夫係煮雞嘅時間，煮得太耐雞肉變老，唔嫩滑㗎喇！」</p><p>咩料：</p><p>*雞半隻、金華火腿4片、上湯2公升、雲吞皮8塊、脢肉4両、白菜1両、小棠菜8棵</p><p>速成法：</p><p>1.雞洗淨，飛水備用，小棠菜灼熟，切碎備用。<br> <br> 2.將白菜灼熟、切碎風乾，將脢肉剁爛混合白菜，再用雲吞皮包好。<br> <br> 3.金華火腿、雞及上湯放入煲內煮熟約半小時，熄火前10分鐘加入小棠菜及雲吞即成。</p><p>聞煮貼士</p><p>記得將金華火腿、雞同上湯，放入煲內煮時要用大火煮熟，然後轉細火，喺最後10分鐘先好放雲吞同小棠菜，因為太早放除咗會將雲吞煲爛，重會令小棠菜變老。<br> <br> *雞<br> 雞肉的脂肪同熱量都較其他的肉類為低，不過雞皮含大量脂肪，所以要少食為佳。要揀靚嘅雞肉，肉質要富彈性、肉色和脂肪皆呈現透明，先至係新鮮。</p><p>英文ChickeninCasserolewithWonton</p><p>Ingredients:2chicken,4slicesofJinhuaham,2literstock,8piecesofwontonwrapping,150gplumpulp,40gwhitecabbageand8stalksofShanghaicabbage<br> <br> Method:<br> 1.Cleanthechicken,quick-boilinwaterandsetasideforlateruse.BoilShanghaicabbageinwater<br> untilcookedandcutintopiecesforlateruse.<br> <br> 2.Boilwhitecabbageinwateruntilcooked,cutintopiecesandairdry.Mixplumpulpandwhitecabbage,andthenwrapupwithwontonwrapping.<br> <br> 3.Putjinhuaham,chickenandstockintothecasseroleandcookforabout2hour.AddinShanghaicabbageandwonton10minutesbeforeturningofftheheat.Serve.<br> <br> Tips:RemembertocookJinhuaham,chickenandstockoverhighheatwhentheyareinitiallyputintothecasseroleuntiltheygetcooked,andthenturntolowheat.AddinwontonandShanghaicabbageapprox.10minutesbeforeturningofftheheat,astheywillgetovercookediftheyareaddedintooearly.</p><p>印尼文PotPangsitDenganAyam</p><p>Bahan-bahan:2ekorayam,4lembarham,2literairdaging,8lembarkulitpangsit,150gramplumkering,40grampecai,8batangpecaiBaby.<br> <br> Caramembuat:<br> 1.Dagingayamdikeringkansesudahdibersihkan,pecaiBabydimasakdandipotong<br> <br> 2.Keringkanpecaiyangdimasakdandipotong,campurdenganplumkering,kemudiandibungkusdengankulitpangsit.<br> <br> 3.Masakkanhamdanayamdalamairdaging,tambahpecaiBabydanpangsit10menitsebelumsupjadi.<br> <br> Tips:Mula-mulamasakanham,ayamdalamairdagingdenganapikeras,kemudianberubahmasakdenganapikecil,kira-kira10menitsebelumsupnyajadibarutambahpangsitdanpecaiBaby,agarkulitpangsittidakrusakdanpecaiBabytidakterlalutua.<br> <br> 繙譯：語言專家諮詢公司<br> 電話：23648988</p><p>四季豆飛水走油更翠綠</p><p>聞煮價：約$15/4人　需時：15分鐘<br> 陳煒：「平時喺屋企都會成日煮菜食，今次師傅教咗我整呢味四季豆，我覺得味道好濃，以前淨係識白灼，今次之後又學多道撚手小菜喇！而且炒荷蘭豆比較易掌握，容易控制火候，我重學識咗飛水走油，以後煮菜葉都包保翠綠啦！」</p><p>咩料：</p><p>*荷蘭豆4両、腩肉碎1両、蝦米、紅椒切粒、豆瓣醬、蒜茸及榨菜各適量</p><p>速成法：</p><p>1.荷蘭豆洗淨，飛水走油備用。<br> <br> 2.將腩肉碎、蝦米、紅椒、豆瓣醬、蒜茸及榨菜粒落鑊炒香後，加入荷蘭豆炒10分鐘即可。</p><p>聞煮貼士</p><p>你都可以試吓加啲橄欖菜將材料一齊炒，可以令到整道菜更加香口，荷蘭豆飛水走油，上碟時會更加青綠。<br> <br> *荷蘭豆<br> 又叫豌豆，豌豆可降低血液中的膽固醇，纖維豐富，含有大量維他命C，可潤膚、美白，對養顏美容有很大幫助。</p><p>松子黃魚　打花更入味</p><p>聞煮價：約$40/4人　需時：20分鐘<br> 陳煒：「咁多種餸菜我最無把握就係煮魚，又要整得唔腥，又唔可以過火，今次跟足師傅整就可以好輕鬆，當中我認為最難嘅『打花』（將黃花魚去皮起骨就係行內人稱「打花」）其實係好好玩㗎，「打花」就好似平時我食芒果要𠝹開一格格咁，令肉質更加入味，賣相更好，我學識咗『打花』，以後煮魚就大派用場啦！」</p><p>咩料：</p><p>雜果3湯匙、番茄1個切粒、青豆小量、雞蛋1隻、*松子半両、葱花少許、黃花魚一條、鷹粟粉3両、鹽、茄汁、片糖、OK汁、米醋、喼汁各適量</p><p>速成法：</p><p>1.先將黃花魚洗淨，去腸去骨再打花，加少許鹽。<br> <br> 2.將雞蛋打勻，將魚沾上蛋漿，再加鷹粟粉，將魚放落滾油中炸7-10分鐘，金黃色即可，最後瀝乾油備用。<br> <br> 3.煮五柳汁：先將雜果、番茄、青豆落鑊炒香，之後加入茄汁、片糖、OK汁、米醋及喼汁，埋芡。<br> <br> 4.最後將五柳汁淋上黃魚，加入葱花及松子即可。</p><p>聞煮貼士</p><p>埋芡時記得放少少油，而且一定要將油加熱至大概200℃，因為加油可以增加色澤，而且令到五柳汁中嘅材料，煮出嚟唔會一嚿嚿。<br> <br> *松子<br> 硬殼果仁，當中含有豐富的鋅，鋅在人體中的含量很少，但它卻與人體健康和生殖生理功能關係密切，男士特別係男子漢就更加唔可以少咗佢喇！</p><p>宮保蝦　蝦王都話正</p><p>聞煮價：約$50/4人　需時：15-20分鐘<br> 陳煒：「我好鍾意食海鮮，特別係蝦，每次去打邊爐都可以食斤幾蝦。煮宮保蝦都幾麻煩，特別係煮佢嘅醬，不過跟師傅加酒糟吊味，啲味又幾出喎！」</p><p>咩料：</p><p>鷹粟粉3湯匙、中蝦半斤、薑、蒜頭切片各少許，雞蛋2隻、水3湯匙、*酒糟1湯匙、砂糖2湯匙、米醋1湯匙、鹽、老抽、色粉、紅椒粉各少許</p><p>速成法：</p><p>1.脆漿：將鷹粟粉、雞蛋及水混合<br> <br> 2.宮保醬：將酒糟、砂糖、紅椒粉、鹽、老抽、色粉、米醋1湯匙、水、部份蒜頭及薑混合，用中火煮5分鐘。<br> <br> 3.將中蝦洗淨，去腸及皮，沾上預備好的脆漿，落猛油炸10分鐘，瀝油備用。<br> <br> 4.之後放入其餘蒜及薑片爆鑊，再將宮保醬放鑊用中火煮5分鍾，最後2分鐘放蝦，埋芡即可。</p><p>聞煮貼士</p><p>酒糟雜貨店有得賣，亦可以用花雕嚟代替。記得埋芡時加啲滾油，賣相會更靚。<br> <br> *酒糟<br> 雜貨店買到的酒糟是糯米酒釀製時的沉澱物，烹調後仍能保持米狀原貌。</p></body></html>