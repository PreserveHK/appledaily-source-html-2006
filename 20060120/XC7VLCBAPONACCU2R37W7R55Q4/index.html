<html><header><meta charset="utf-8"><title>食環處：<br>利嘉兒至愛漢堡包B仔都搶</title></header><body><h1>食環處：<br>利嘉兒至愛漢堡包B仔都搶</h1><p>利嘉兒（Lily）最近忙緊拍無記新劇《鳳凰四重奏》（暫名），時間長又無啖好食，難得有時間，重唔即刻飛去婚前住足3年的娘家跑馬地食至愛的Owner'sBurger咩？「搵明星推介就一定好食㗎喇？」咁加多個天真無邪嘅小朋友又點睇？採訪當日忽然有外籍小朋友Bella入鏡，唔係博上鏡，而係抵受唔住嚟搶食咋！<br>記者：陳慧茵<br>攝影：陳盛臣</p><p>逢周六日帶狗識朋友</p><p>英式酒吧「TheJockey」最吸引之處係提供開揚的「DogsWelcome」露天座位，方便人客攜狗入場，Lily愛狗如命，有鼻敏感嘅丈夫周國豐娶得佢，第一樣要遷就嘅就係同佢隻寶貝狗仔豆豆打成一片，包括去「TheJockey」歎番個靚Tea：「每逢星期六、日，好多人都會帶埋佢哋嘅狗仔嚟呢度食嘢傾偈，平日返工無乜時間陪豆豆，所以一有時間都會帶佢嚟識吓朋友仔。」露天座位貼近大街，難得身為公眾人物的Lily完全唔介意。每日黃昏，不少老外都會光臨幫襯，皆因呢度提供到市面少見的英國樽裝啤酒，以為Lily久唔久都會飲番一支半支LondonPride、OldSpeckledHen或者AbbotAle，點知佢話：「我同老公都係一飲酒就會面紅嗰種人，可樂我就會飲，以前一日可以飲五、六罐㗎！」</p><p>好Juicy！Owner'sBurger$78</p><p>Lily婚前獨居跑馬地，最懷念爸爸每次探佢都會買個漢堡包畀佢食，可惜間舖已經結業，好彩呢度最出名的Owner'sBurger都唔弱，選用西冷牛扒，極Juicy。</p><p>FishandChips$109</p><p>價錢偏貴，但份量都KingSize，表面炸至薄而脆，魚柳有齊3種自製醬汁跟碟上，其中蒜茸蛋黃醬帶濃香蒜味，最受歡迎。</p><p>酥皮湯？No啦！StickandBeerPie$92</p><p>霎眼睇以為係酥皮湯，其實係用3種啤酒燜成的牛肉批，將酥皮蘸點牛肉汁同吃更滋味。</p><p>AppleTart$42</p><p>推介必食，面層的青蘋果酸甜醒胃，最正係撻皮非常香脆鬆軟，Lily都食到唔停口。</p><p>食客有Say</p><p>TheJockey（25722266）<br> 地址：跑馬地黃泥涌道33號地下<br> 營業時間：平日3:00pm-2:00am，公眾假期12:00nn-2:00am</p></body></html>