<html><header><meta charset="utf-8"><title>Hea：全城講志願<br>畢業同學仔：最好唔使做</title></header><body><h1>Hea：全城講志願<br>畢業同學仔：最好唔使做</h1><p>記得小學時功課總要寫一篇「我的志願」，然後大家便會七嘴八舌地搶着說將來要做特首、做明星、做超人……雖則小朋友時候的志願可能只係隨口噏，但數十年後想起都總會令人緬懷一番，更是朋友聚會中的熱門話題，難怪《春田花花同學會》都要喺喜氣洋洋嘅新年檔期，同大家分享各人雄心勃勃嘅大志。街訪畢業無耐嘅同學仔，喂你講真定講笑，個個都想唔使做？<br><br>記者：黃若茵<br>插畫：梁海宙</p><p>《春田花花同學會》講乜？</p><p>劇情由送雞迎狗大除夕開始，講述當日發生咗一宗香港50年來大案件，賊人挾持大批人質，提出第一個要求：窩蛋牛肉飯！警方由此掌握線索，案件與即將舉行的「春田花花幼稚園50周年」有關。<br> 回到當年，一班就讀於春田花花幼稚園的小朋友，幻想着屬於自己將來的理想職業，長大後的他們又會否如願呢？整套電影由38位中、港、台、韓紅星真人演繹，並與動畫穿插，故事劇情方面更加入了槍戰等的大場面，緊湊認真得來保留了麥兜式的童真惹笑。斬燒味、煮咖啡、開會發謬論等等，都是劇中角色的志願，雖似幼稚，卻是簡單快樂。</p><p>畢業組：愛不勞而獲？</p><p>右邊小朋友嘅志願，又醫生又護士，好正路。又聽吓畢咗業嘅新一代點講？咦，點解又中六合彩又想做乞兒唔使開工嘅？</p><p>中六合彩</p><p>Johnny：「細個睇過《富貴逼人》系列嘅電影後，中六合彩就係我嘅志願。</p><p>乞兒唔使做</p><p>Be：「細個嘅時候想做乞兒，坐喺度乜都唔使做就有錢收。」</p><p>做怪獸蝦女仔</p><p>Ken：「想做征服地球嘅怪獸，因為可以欺負可愛嘅女仔。」</p><p>想做魚蛋妹</p><p>Hinnie（左）：「好鍾意食魚蛋，所以想開檔賣魚蛋。」<br> <br> Yoko（右）：「想做飛機師，女仔揸飛機好威風有型。」</p><p>明星組齊MatchUp</p><p>十個人講咗我的志願，九個講咗就算。除非你學啲港姐咁講：志願係「成功人士」啦（即係做乜都得）！明星小時候志願一樣係乜都有，以下有幾位，不如睇志願估吓佢哋係邊個？</p><p>答案：</p><p>A=林二汶<br> B=葉璇<br> C=傅明憲<br> D=楊思琦</p><p>戲中演員乜志願？<br><br>麥兜</p><p>我的志願：秘密！唔話你知<br> 原因：睇完套戲你就會知㗎喇<br> 點達成：都話係秘密咯！</p><p>陳慧琳</p><p>劇中志願：蜑家婆<br> 真實志願：警察<br> 原因：睇《新紮師兄》覺得梁朝偉好型。<br> 點達成：冇機會，拍咗《大事件》一片都可以話達成咗個心願。</p><p>Miki</p><p>劇中志願：外賣妹<br> 真實志願：老師<br> 原因：又有好多假放！<br> 點達成：冇呀，呢個志願好快就消失咗。</p><p>林一峰</p><p>劇中志願：廚房打雜<br> 真實志願：巴士路線設計員<br> 原因：天生巴士迷，鍾意遊巴士河<br> 點達成：拿玩具巴士於家中駛來駛去，並為家中的角落命名，設計巴士路線。</p><p>黃又南</p><p>劇中志願：畢業生<br> 真實志願：賽車手<br> 原因：由細到大都喜歡車，睇過賽車的卡通片後有當賽車手的念頭。<br> 點達成：跟朋友一起到珠海賽車場玩車。</p><p>何超儀</p><p>劇中志願：OL<br> 真實志願：做歌手<br> 原因：愛唱歌，有表演慾<br> 點達成：由細到大都有參加合唱團，聖詩以至民歌都會唱。</p></body></html>