<html><header><meta charset="utf-8"><title>LCDTV開倉五千有交易</title></header><body><h1>LCDTV開倉五千有交易</h1><p>新年想過一個肥年，就要留意呢個數碼產品開倉，有唔少產品都會以筍價發售！筆者首選BytePro30"LCDTV，新年放假最啱喺屋企煲碟，呢款LCDTV有齊晒色差同DVI輸入，而且重係HDTVReady，原價係$8,800，現時開倉價$4,900，唔使五千就有交易，相當抵玩！另外同場重有部Mio339PocketPC可以諗諗佢；功能齊全，內置30萬像素鏡頭當DC玩，重會加送Wi-Fi卡，方便無線上網，原價$2,580，開倉價$1,990。不過要留意，今日係最後機會，有買趁手喇！<br><br>記者：許福合</p><p>開倉資料：</p><p>日期：今日<br> 地址：九龍荔枝角青山道586號製衣中心10樓A座<br> 電話：27863378</p></body></html>