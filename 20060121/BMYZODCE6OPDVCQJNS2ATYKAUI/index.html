<html><header><meta charset="utf-8"><title>興利重建舖市受損</title></header><body><h1>興利重建舖市受損</h1><p>銅鑼灣大業主希慎重建興利中心，連日本人都有興趣，想知影響，東京電視駐港老記，噚日搵中原黃偉基訪問。<br> 黃偉基認為，重建對利園山道、啓超道、白沙道舖租有負面影響，因為拆樓起樓，難免令人流減少，租戶生意受損，起好之後，○九年舖市係點，佢就話講唔到住。</p></body></html>