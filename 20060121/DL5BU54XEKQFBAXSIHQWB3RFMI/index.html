<html><header><meta charset="utf-8"><title>快人快事</title></header><body><h1>快人快事</h1><p>Kelly<br>就到新年，一定會買水仙，應節之餘好喜歡其花香嘅味道。揀水仙時，可用手輕壓花頭兩側，有彈力的地方即有花芽。另外，大家記住水仙全株毒性頗高，要避免讓小朋友接觸呀。</p><p>Phaya民族服老闆Mandy</p><p>過年就梗係要買新衫啦，首先會喺自己舖頭嘅新貨入面揀選民族服飾。消閒方面會去睇《最愛女人購物狂》，難得新年放幾日假，都想睇番啲輕鬆搞笑，又唔使點用腦嘅戲，畀自己笑吓開心吓。</p><p>藝術系學生Flora</p><p>最近租咗一個300呎嘅地方做創作嘅Studio，下個星期就要開始添置家品。已經睇中咗宜家傢俬嘅書櫃、枱燈及裝飾品，鍾意宜家因為價錢夠大眾化，設計方面簡潔有線條得嚟又好實用。</p><p>JCshop店員Alan</p><p>要買eyefish，係日本最新到香港嘅小玩意，只要放喺手提電話或者MP3等會發出電波嘅用品隔籬，佢就會閃吓閃吓，好得意。</p></body></html>