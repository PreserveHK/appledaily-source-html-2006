<html><header><meta charset="utf-8"><title>701收料站：抽水雙雄各有支持</title></header><body><h1>701收料站：抽水雙雄各有支持</h1><p>大市升咗咁耐，終於有公司批股集資，噚日一早停牌嘅宜進利（304），據講批股集資約2.8億元。收市之後，亦傳出華潤置地（1109）配售新股，集資超過11億銀。根據傳統智慧，當陸續有大型集資活動出現時，大市已經升得差不多。<br> 經紀黃話，宜進利同華潤置地都係近期嘅當炒股，重要係一齊創新完新高無耐就批股。<br> 小初記得喺去年11月頭開始推介宜進利，當時股價喺1.80元樓下，估唔到事隔兩個幾月，股價已升咗1倍，停牌前報3.60元，人哋唔趁股價高企集資先至奇。<br> 宜進利急升後批股，難免令人有戒心，但經紀黃話家陣流行大陸消費股，宜進利又大力發展大陸鐘表零售生意，應該有足夠捧場客支持。<br> 至於華潤置地就更加唔使擔心，近排有美資大行吹捧，昨日再升4.52％，收4.05元。<br> 慕容小初</p></body></html>