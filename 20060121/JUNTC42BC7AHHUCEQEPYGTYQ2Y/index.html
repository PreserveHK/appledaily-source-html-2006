<html><header><meta charset="utf-8"><title>四季撞型人</title></header><body><h1>四季撞型人</h1><p>自從中環四季酒店開張後，即成為明星蒲點，不過只限型人明星，如成龍呢啲咁大動作嘅動作巨星仍愛蒲尖沙嘴嘅酒店COFFEESHOP。最近大食Jack做工程嘅老友去到嗰度開工，只不過做幾日工程，就輕易喺酒店CAFE內巧遇如WYMAN、TK氏、ALANCHAN、NIGO、藤原等等，氣氛相當有型，絕唔似尖沙嘴啲酒店CAFE咁氣氛凝重。工程老友重話，原來NIGO同藤原班日本街頭時裝度橋佬以前嚟到，通常指定住九龍半島，但𠵱家紛紛轉晒去中環四季。如果想撞偶像，記得落去捕捕喇。</p><p>除了四季，大坑亦好易撞見城中型人，其中有檔「炳記」大牌檔，以豬扒馳名，連《蘋果》飲食版都有介紹過，就好易撞到SAMLEE、JANLAMB、ERICSO等大隻型人，因為嗰度消費平，又係碩果僅存大牌檔，所以亦係撞城中型人好地方。<br> <br> 大食Jack（tai.sick.jack@gmail.com）</p></body></html>