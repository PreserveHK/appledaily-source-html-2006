<html><header><meta charset="utf-8"><title>購物狂：10Qs　Check你有冇病</title></header><body><h1>購物狂：10Qs　Check你有冇病</h1><p>你有冇試過買嘢買到失控嘅情況出現？係唔係每次見到靚嘅或鍾意嘅新貨時，會毫不考慮就拎錢或信用卡出嚟碌呢？如果係，你極有可能患上「購物狂」（Shopaholic）症狀。香港中文大學醫學院臨床心理學家郭碧珊說：「好多人都以為買嘢等於買希望，如買護膚品就等於買咗自己變靚啲嘅希望。更多人以為如果有錢購物就會開心啲。平日工作辛苦，購物嚟鼓勵自己都好應該。」經佢處理嘅個案中，曾有病人月入少於兩萬蚊，但因不停碌卡購物，結果負債七十萬。究竟點知自己是病態購物？</p><p>60分成狂？</p><p>1.翻開屋企個衣櫃，有無發覺有好多衫係從未見過，重有一種好陌生嘅感覺？<br> A.有　10分<br> B.無　0分<br> <br> 2.去到公司買嘢，好多時畀錢都唔順利，因為信用卡經常都會碌唔到？<br> A.係　10分<br> B.唔係　0分<br> <br> 3.會否經常都有買完嘢發呆或情緒低落，點食點瞓都無用嘅情形？<br> A.有　10分<br> B.無　0分<br> 　<br> 4.每逢過年過節，你總會覺得房間太細唔夠地方放新買嘅東西？<br> A.係　10分<br> B.唔係　0分<br> <br> 5.每次有病或唔開心，行街街shopping都會令你嘅煩悶一掃而空？<br> A.係　10分<br> B.唔係　0分</p><p>6.去到人多擠迫嘅商店，你總會情緒興奮，或失聲大笑？<br> A.係　10分<br> B.唔係　0分<br> <br> 7.購物完畢後，你個心會有種踏實感？<br> A.係　10分<br> B.唔係　0分<br> <br> 8.買嘢前你總會情不自禁攞個計算機出嚟㩒？<br> A.唔會　10分<br> B.會　0分<br> <br> 9.小時候，你常會同父母傾心事嗎？<br> A.會　10分<br> B.唔會　0分<br> <br> 10.經常怪責自己窮同唔夠錢使？<br> A.係　10分<br> B.唔係　0分</p><p>其他病徵</p><p>1.唔知道自己買咗幾多錢，連銀行戶口有幾多都唔清楚。<br> 2.購物後，感到開心嘅時間很短暫。<br> 3.花光積蓄購物，甚至要動用其他財產。<br> 4.以信用卡簽帳後，只付最低還款額。<br> 5.有五張或以上信用卡，但其中一兩張並未滿額，可供繼續簽卡。<br> 6.花錢購物後，有剩餘嘅錢才繳交租金、電費等。</p><p>計分</p><p>60分或以上：你已成為購物狂一族成員，需要以購物過程取得快感。但往往都會在購物後感失落，令人激起另一次瘋狂購物。<br> 30-50分：你雖然喜歡購物，但都算有節制，絕對唔會有碌爆卡嘅情形出現。<br> 0-20分：你沒有甚麼購物慾，只會買需要嘅東西，而且精打細算。<br> （自我測試只供初步評估，不能代替專業診斷。如有任何疑問，請向專家查詢。）</p><p>解決四招</p><p>1.記錄每日花費同心情，看看是否心情差就會買得瘋狂。<br> 2.設合理嘅購物預算，規定自己一個月只可用一筆數款買東西。<br> 3.將自己買嘅新貨拍照、分類，放入相簿，自製catalogue，以清楚知道自己擁有甚麼。<br> 4.唔用信用卡，以現金購物。</p><p>Shopping程式各不同</p><p>其實購物模式人人不同，有人見嘢就買，有人要格價格到盡，不過從不同嘅模式中都可以窺見每個人嘅性格。咁你買嘢時又係點嘅呢？<br> 01．總是精打細算，朋友如要買平貨時也會搵你做顧問。<br> 02．喜歡逛商店，對所有新產品都感興趣，但想買乜始終揸唔定主意。<br> 03．憑直覺睇到鍾意嘅嘢就會毫不考慮地買回家。<br> 04．有備而來，先訂好目標，才上街購買。</p><p>性格分析<br>01.保守型　唔重視生活質素</p><p>呢種人嘅優點係有自制能力，但對生活質素唔夠重視，不妨喺適當嘅時候放縱一下自己。</p><p>02.凝望型　斤斤計較</p><p>呢種人嘅優點係待人熱情，工作積極，對新鮮事物特別有興趣。但狹窄嘅心胸和斤斤計較嘅性格阻礙佢嘅發展。</p><p>03.衝動型　揮金如土</p><p>佢哋揮金如土當然開心，但最後可能滿屋都係無用嘅廢物，必須克服情緒上嘅衝動。</p><p>04.投資型　死咕咕無變化</p><p>呢種人缺乏變化，朋友總羨慕佢從頭到腳都係早就計劃好。如果能讓自己嘅選擇多樣化一點，生活會變得更豐富多采。</p></body></html>