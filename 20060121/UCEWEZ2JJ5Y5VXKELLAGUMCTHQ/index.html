<html><header><meta charset="utf-8"><title>反攻香港：港產猿人Figure王巴黎響朵潮到返香港</title></header><body><h1>反攻香港：港產猿人Figure王巴黎響朵潮到返香港</h1><p>本地Figure玩具王豈止得劉米高一個，米高劉固然為港爭光成就輝煌，但其實有料到的本地FigureDesign人不少，如蘇勳、Toy2R等相信大家都熟識。今日所介紹的這位猿人王TimTsui則低調得多。所謂低調，不過相對指在本地而言，Tim的作品系列dateambronx在巴黎、日本等曝光率極高，潮到巴黎的Colette都找他作W-name猿人玩具，自有一定江湖地位。<br><br>記者：吳小明攝影：黃子偉</p><p>四大交叉新作</p><p>Tim最新作品是跟海外四間不同的潮牌潮店搞聯名作品，依然以其招牌猿人系列DaApe作藍本，分別是巴黎潮店Colette、法國連鎖運動用品店Citadium、巴黎時裝書《WAD》以及澳洲Graphic雜誌《Refill》。一口氣做四個Crossover，當中三間是法國公司，Colette同《WAD》不用多介紹，Citadium是巴黎數一數二大型運動用品店，位於Lafayette後面成六層高一幢大樓，去過巴黎嘅無幾何無行過；可見Tim的作品於巴黎玩具及潮圈中絕對是有啲名氣，本《Refill》亦都唔弱，行內都叫做薄有名聲的雜誌。有頭有面大名品牌都同Tim玩「交叉」，絕對有料到也。<br> 做得玩具當然本身亦是好此道者，Tim的收藏品多得堆滿屋，StarWars、Pointman、G.I.Joe呢類不在話下，亦唔使專登拿出嚟騷；反而最愛及終極學習目標有必要俾大家知，美國FigureDesign人GaryBaseman就係Tim最欣賞的大師級人馬，愛他設計想像力無限又Offbeat，期望有日成就可與他看齊。</p><p>6款本地版抵玩易買</p><p>要買齊上面4隻特別版，一定要Online「隔山買猿」都幾煩，Tim就順道做多一系列共5隻普通版以饗本地Fans，唔玩限量Gimmick，但點都有少少花臣：整個系列生產3,000隻，當中有小量極秘版，即係第6款，要買到點都唔會似買六合彩咁難，但撞手神少不免了。（每隻$130）</p><p>玩具玩家話DaApe</p><p>歷代作品回顧</p><p>shop：<br> ConceptShop（23761176）尖沙嘴山林道運通商場226-227號舖<br> Clark's（28907718）銅鑼灣糖街15號銅鑼灣中心202-207號舖</p><p>巴黎東京響朵作</p><p>Tim的發展重心一向於巴黎及東京，數年間搞過的展覽不少，因此本地知名度不足，不過佢話今年會擺番多啲時間喺香港，嚟緊會搞展覽㖭。</p><p>裏原系玩具人</p><p>睇Tim一身行頭打扮，皆係裏原宿一系，他說不是所謂潮唔潮，的而且確男裝打扮不是走HighEnd就係行街頭，而裏原品牌Tee記牛記一度得嚟PayAttentiontoDetails，啱晒佢呢亭鍾意着得Casual點又有少少玩味的要求。</p></body></html>