<html><header><meta charset="utf-8"><title>梅啟明搵律師幫拖</title></header><body><h1>梅啟明搵律師幫拖</h1><p>梅啟明（右）自從梅艷芳病逝之後，就開始不停喺鬧市打鑼打鼓話申冤，猛話阿梅死得好冤枉。好多時都係梅啟明單拖上陣，不過噚日佢就搵埋梅媽（左）出動，喺銅鑼灣為阿梅申冤，現場重有一名姓區嘅律師。呢位區律師展示咗一堆文件，重話梅媽同梅啟明唔係為咗爭遺產，所以先幫佢兩個。</p></body></html>