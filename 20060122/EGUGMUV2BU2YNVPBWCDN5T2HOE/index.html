<html><header><meta charset="utf-8"><title>汪明荃扮皇后拉客</title></header><body><h1>汪明荃扮皇后拉客</h1><p>阿姐汪明荃噚日喺馬鞍山新港城中心宣傳即將喺收費電視播出嘅韓劇《明成皇后》同埋「汪明荃精選作品系列」，阿姐重唱埋《明》劇嘅主題曲㖭。喺噚日嘅活動上，阿姐又猛落嘴頭，叫觀眾登記收費電視捧佢場，阿姐話：「一百六十八蚊就可以睇我三個月，抵啦！如果睇完三個月唔好睇先轉啦！」</p></body></html>