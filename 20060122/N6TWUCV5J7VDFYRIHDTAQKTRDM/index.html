<html><header><meta charset="utf-8"><title>　　港大千人參加長跑 - 李八方</title></header><body><h1>　　港大千人參加長跑 - 李八方</h1><p>超過一千名港大校友、教職員同學生現已組成隊伍，將於下個月十二日參加渣打馬拉松，噚日喺港大中山廣場舉行誓師大會。身為校長嘅徐立之當然有出席支持，但係徐校長就講明唔會跑馬拉松啦，最多都只係陪行。<br> 八方重以為徐校長咁唔畀面啲校友，但佢即刻解釋係因為佢膝部有遺傳性損傷，少咗一塊軟骨，所以𠵱家係唔適宜跑步。佢重話希望將來科學家快啲研究到方法，解決佢呢個遺傳病。而港大副校長李焯芬原本亦打算參加馬拉松，但最可惜佢交表時先發現已經截止報名，李教授話惟有努力幫佢哋搵捐款人，以示支持啦！<br> 港大預計可籌到一百萬元，並可配對港大校友何鴻燊捐出嚟嘅挑戰基金，即可籌到二百萬元。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>