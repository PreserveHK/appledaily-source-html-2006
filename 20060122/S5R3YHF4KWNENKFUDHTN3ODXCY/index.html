<html><header><meta charset="utf-8"><title>平霸潮物：五五折掃adidas、Levi's做OldSchool潮人</title></header><body><h1>平霸潮物：五五折掃adidas、Levi's做OldSchool潮人</h1><p>平霸！開倉成日有，臨近新春佳節梗係特別多，今日介紹呢個開倉當然件件精選，唔係使鬼我介紹咩。adidas同Puma靚款好料波鞋是其一，六折都唔使，同樣筍係有大量日版Levi's超低價益大家，開倉地點位處Shopping天堂銅鑼灣，咁就腳，唔去昅昅對唔住自己噃！<br><br>記者：吳小明攝影：黃子偉<br>Model：Chinsky@StarzPeople</p><p>五五折！<br> adidas黑色金色間運動外套<br> 原價：$700<br> 開倉價：$390<br> <br> adidas紅色波鞋<br> 原價：$600　<br> 開倉價：$350</p><p>adidas、Puma六折有找</p><p>女人心情好唔好都要買鞋，男人又何嘗唔係？今勻開倉由adidas跟Puma平分秋色，「賴茄」無份，不過都夠殺啦。以adidas來計，頭輪嘅StanSmith被搶晒暫時返唔切貨，唔使揼心，過多兩日會返齊，其他款式都唔差，掃住先！</p><p>HipHop友最愛adidas</p><p>板仔HipHop友點會無件adidas三葉運動外套傍身，今勻開倉款式都好齊，梗有一件啱心水。</p><p>日版Levi's都開倉</p><p>呢個倉真係有啲計，連日版Levi's都班到返嚟，尤其以44501復刻最筍，其他日版RED、日版Redloop正價時都唔易搵，𠵱家開倉賣大包益你，重要開倉開正專門店附近，分明剃眼眉啫。</p><p>開倉資料：</p><p>日期：即日起至2月9日（年初一至三休市）<br> 時間：12:00-22:00<br> 地點：銅鑼灣霎東街9A地下2號舖<br> 查詢：25779221</p></body></html>