<html><header><meta charset="utf-8"><title>美聯買樓送財神</title></header><body><h1>美聯買樓送財神</h1><p>農曆新年就快到，美聯集團特別印咗幾萬份「財神到」海報，噚日開始喺全線分行派發，不過要幫襯美聯買一手或二手樓至有得送。<br> 另外，美聯執董陳坤興表示，集團過去年初三至正式開門營業，但今年就有啲例外，為配合恒基嘉亨灣年終無休兼有優惠促銷活動，西灣河嘉亨灣分行今年大年初一就會開門營業。</p></body></html>