<html><header><meta charset="utf-8"><title>白韻琴磨爆謝偉俊</title></header><body><h1>白韻琴磨爆謝偉俊</h1><p>謝偉俊前日四十七歲生日，佢同白韻琴及一班好友喺灣仔食晚飯慶祝，白姐姐應記者要求錫咗壽星公一啖，重好似葉璇上身咁用心口磨謝偉俊，白姐姐好抵死咁話：「我希望自己係葉璇，因為剩餘嘅時間唔夠，所以要盡量發揮女性魅力，希望阿Paul（謝偉俊）好似殼王（陳國強）咁喺事業上發揮得好啲。」</p></body></html>