<html><header><meta charset="utf-8"><title>　　飛哥笑看天主教內訌 - 李八方</title></header><body><h1>　　飛哥笑看天主教內訌 - 李八方</h1><p>政改已經宣布死亡咗好耐，但係大家重好想知煲呔輸嘅真正原因。有政壇大哥之稱嘅阿飛講笑，話今次政改被否決，完全係天主教內部糾紛，陳主教同李馬丁日日喺堅道總堂祈禱，求主畀香港有多啲民主，一定唔好通過搵笨方案；煲呔就日日去花園道聖約瑟教堂祈禱，求天主讓政改通過，因為呢單嘢對佢前途好重要。天主聽完兩邊禱告，最後企邊邊大家都知。<br> 政改被否決後，肥龍許仕仁即晚點名鬧鬼陳主教同李馬丁，有人奇怪肥龍點解會知道其中奧秘，連天主幫邊個都知，八方就扮吓聰明，大家唔好忘記，Rafael都係天主教徒。<br> 肥龍一出世就被阿媽抱住喺澳門受洗，但佢好似冇其他三人咁虔誠。如果肥龍日日陪煲呔祈禱，話唔定都重有啲機，二比二之下，天主可能唔會企晒喺主教嗰邊。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>