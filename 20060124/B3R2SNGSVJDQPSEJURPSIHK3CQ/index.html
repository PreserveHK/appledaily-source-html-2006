<html><header><meta charset="utf-8"><title>景順撇匯豐改用銀聯</title></header><body><h1>景順撇匯豐改用銀聯</h1><p>呢個世界有時未必有大食大，以打工仔每個月都要供款嘅強積金為例，雖然滙豐市場佔有率最大，但係照樣有客要走。景順最近就撇咗滙豐，唔再用佢哋嘅後勤行政服務，改咗投靠銀聯信託嘅懷抱。<br> 聽講話係因為景順覺得滙豐處理自願供款方面唔夠靈活，尤其係一啲非定期嘅供款。另外，對於客戶更改投資組合，銀聯方面容許只改一部份，唔使個客要先沽晒所有貨至可以轉。<br> 其實強積金推行咗近6年，近年陸續都有公司俾員工嘈嘈閉，要更改供應商，因為部份供應商嘅基金投資表現真係令人失望，做咗咁多年都冇乜長進，冇法子唔換呢。不過，如果間公司要問兼做埋強積金嘅銀行借錢，想話換都未必咁易，啲員工就惟有……</p></body></html>