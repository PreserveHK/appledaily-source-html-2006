<html><header><meta charset="utf-8"><title>　　維園版聖誕老人 - 李八方</title></header><body><h1>　　維園版聖誕老人 - 李八方</h1><p>一到聖誕，就諗起聖誕老人；一到新春，大家諗起咩人？咪華叔囉。支聯會主席司徒華每年都會到維園年宵攤檔，為市民寫揮春。噚日唔少人嚟到一號檔搵華叔攞佢嘅墨寶，華叔就贈咗張「品學並進」揮春畀其中一位小朋友（圖）。<br> 大會安排各人喺橫額題字，華叔即席揮筆「平反六四」；張文光寫喺華叔隔籬，佢嘅「民主自由」都有板有眼，長毛梁國雄嘅「全面普選」都叫見得人，但九哥蔡耀昌嘅「人權法治」，就真係要多啲練習吓喇。都係李卓人醒，隔好遠先寫「民主中國」，佢話費事同華叔比較喎。<br> 華叔今年重專登將過去二十年自己設計嘅聖誕卡重印，當中好多都係華叔嘅書法，另外支聯會重會賣六四襟章、紀念手表等。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>