<html><header><meta charset="utf-8"><title>　　傑哥一曲定情 - 李八方</title></header><body><h1>　　傑哥一曲定情 - 李八方</h1><p>好多情侶可能一舞傾情，跳一次舞就情定終生，但大狀梁家傑同太太，就好明顯係以情歌結緣，最終攜手走埋下半生。傑哥接受商台節目《有誰共鳴》訪問時，自爆當年入HKU冇耐，喺法律學院迎新營中，曾經同太太合唱關正傑同關菊英唱嘅《倆忘煙水裡》，兩個人應該就係喺唱呢首歌後互生情愫，結果重結埋婚。傑哥𠵱家每次聽番呢首歌，都會諗起當時嘅溫馨場面，真係好冧。<br> 平時做嘢四平八穩嘅傑哥，原來最鍾意嘅歌手都同自己有啲相似，就係好踏實嘅林子祥喇。傑哥遇到唔如意事情時，都會聽吓林子祥嘅《每一個晚上》，佢話呢首歌講明，只要唔氣餒，終會見到光明前景，好適合鼓勵人積極向前。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>