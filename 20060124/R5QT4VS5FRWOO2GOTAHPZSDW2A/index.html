<html><header><meta charset="utf-8"><title>霆鋒千封利是贈歌迷</title></header><body><h1>霆鋒千封利是贈歌迷</h1><p>謝霆鋒（箭嘴示）前晚去咗台灣出席宣傳活動，坐住雲梯升上半空，喺大型廣告板上面簽名，吸引咗各地嘅歌迷到場支持。霆鋒話新年就快到，佢準備咗一千封利是派畀歌迷喎。另外，霆鋒上年推出嘅國語唱片《釋放》反應熱烈，最近推出埋第二版，一於賺多筆。</p></body></html>