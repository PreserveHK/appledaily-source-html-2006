<html><header><meta charset="utf-8"><title>年宵大運桔：Loadandgo<br>綁完塞啱位運桔有計</title></header><body><h1>年宵大運桔：Loadandgo<br>綁完塞啱位運桔有計</h1><p>新年想學人揸車去買吓桃花、桔仔，但車廂咁細，有啲難度喎。唔怕，今年搵嚟園藝高人阿豪，佢會挑戰將棵五呎十吋嘅桃花放入部最細嘅Mini仔內，完整無缺咁運返屋企。另外，高人又會教你點樣搬運棵幾十斤重嘅桔仔，實行年宵大運桔。<br><br>記者：黃婉冰<br>攝影：黃子偉、陳智良<br>Model：Yanni、Wysam（Salvador）<br>鳴謝：佳記花園</p><p>挑戰1：Mini仔載5呎10桃花<br><br><br>Step1：先同桃花着保護衣</p><p>為免桃花在運送過程中受到碰撞，最好先用大塊的膠枱布把整棵桃花輕輕包住。</p><p>Step2：用膠紙封口</p><p>用膠紙把枱布的駁口位封好，小心膠紙不能貼到花瓣。</p><p>Step3：樹腳裹濕布</p><p>在樹腳上𠝹幾刀，用乾淨的濕布包裹着，再用膠袋盛少許清水，套入樹腳用橡筋紮實。</p><p>Step4：車廂清場</p><p>桃花放入車廂前，要先把前座乘客位的椅背盡量向後拍低，再將司機位的椅背向前放低。</p><p>Step5：安放前後座</p><p>當整棵桃花放入車廂後，把花打直放在後座和前座乘客位上。</p><p>挑戰2：運桔要靠綁</p><p>「運桔」容易得多，只需尼龍繩加個後座，阿豪4個步驟就將盆幾十斤重嘅桔，輕鬆帶返屋企。</p><p>運桔小架生<br><br>飛機帶$50（a）</p><p>要綁大量或者大件物件，就要出動呢條飛機帶，只要將兩邊勾實頂架，再用扣索緊就搞掂，飛機綁行李都係用佢，可想而知有幾穩陣。</p><p>車頂行李網$48（c）</p><p>呢個「天羅地網」就穩上加穩，將網邊膠壓實行李架，就可以將行李或物件緊緊網實，唔怕四圍跣。</p><p>行李橡筋帶$68（c）</p><p>咪睇小呢條行李橡筋，要用車尾箱運桔就絕對唔少得。</p><p>輕巧板車$95（d）</p><p>唔想搬桔搬到手軟，買架運貨板車就最啱，細細架放車尾夠晒方便，就算架車泊到無雷公咁遠都唔怕。</p><p>辦年貨必備「車架」<br><br>福士Touareg專用約$8,500（a）</p><p>專為福士Touareg訂做，日本AIBA出品，超輕鋁合金質料，但負重量高，但價錢較一般款式貴。</p><p>高負荷鋼架$7,500（a）</p><p>澳洲ARB鋼架，可負荷一噸多重物件，相比起鋁合金，會堅硬得多。</p><p>積架易拆式頂架約$2,200（b）</p><p>積架X-TypeEstate旅行車專用頂架，安裝在原廠行李架上，裝拆非常簡易。（訂貨約兩星期）</p><p>Shoplist：</p><p>（a）四驅專門店	23926348<br> （b）積架汽車	25200989<br> （c）車迷城	27203290<br> （d）各大五金店</p><p>貨物外露要注意</p><p>根據運輸署的道路使用守則，利用車輛運載貨物，必須遵守以下規則：<br> <br> 貨物必須要綑紮妥當，有需要時，應把貨物用網或布蓋好。<br> <br> 不可讓貨物接觸路面。<br> <br> 確保載貨的車輛不會對司機、乘客或其他道路使用者造成危險，或對道路或設施造成損毀。<br> <br> 伸懸於車外的貨物除非天色昏暗或能見度低，否則應在貨物後部附有一塊至少1平方米大小的紅旗。如天色昏暗或能見度低，應在貨物前端兩旁亮着白燈，並在貨物後面亮着紅燈。<br> <br> 貨物不能伸出車前超過1.5米、伸出車後超過1.4米、闊度超過2.5米、貨物頂部離地面高度超過4.6米，同時不能運載一些可撞毀架空設施或電纜的貨物。<br> <br> 如貨物或物體從車上跌下或漏出，應把車輛停在安全的地方，然後嘗試移走跌下的貨物，或清理漏出的物體。如無法迅速和安全地清理現場，應警告其他道路使用者，同時找人協助。</p></body></html>