<html><header><meta charset="utf-8"><title>　　冬冬恨抱孫恨到出口 - 李八方</title></header><body><h1>　　冬冬恨抱孫恨到出口 - 李八方</h1><p>邊個女人唔想十年如一日咁靚？冬冬就唔係咁諗。有記者噚日祝佢青春常駐，點知冬冬話唔需要，唔通佢唔想靚靚咩？<br> 冬冬真係不愧搞科學，佢話，明明做唔到就唔好講，所以唔使祝佢青春美麗，反而祝佢狗年出入平安，鐵路安安全全好過啦。咁又係，九鐵搞出大頭佛，專責官員冬冬又點會有覺好瞓？佢呻話，如果九鐵早啲講畀佢聽就好喇，至少過年唔使咁頻撲。<br> 八方記得冬冬有兩個囝囝，大仔David已經三十歲，舊年十月重成家立室，冬冬榮升奶奶大家都唔知，保密工夫真了得！至於細仔Justin都廿八歲，長大成人喇。呢位新奶奶重話好恨抱孫，新抱仔應該收到啦。<br> 詩姐姐離開政府之後，留低冬冬一個問責女高官，噚日佢聽到俞宗怡做局長，不知幾開心。事關以後開會都多個女高官，唔使俾班男局長領晒風騷，越講越出位。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>