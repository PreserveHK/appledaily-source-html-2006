<html><header><meta charset="utf-8"><title>　　余大狀唔認似呂秀蓮 - 李八方</title></header><body><h1>　　余大狀唔認似呂秀蓮 - 李八方</h1><p>八方日前講有中方人士擔心45條關注組會變成台灣嘅民進黨，因為大家都係法律界出身。大狀黨籌委之一嘅余若薇覺得呢個擔心好冇意思，佢重講笑話自己橫睇掂睇都唔似呂秀蓮，更加唔會似阿扁。余大狀出名省鏡，邊個敢話佢似呂秀蓮呀。<br> Audrey又話，北京使乜驚，佢哋個黨一定係跨階層，唔會剩係得律師。大狀黨今日會滙報吓組黨進展，有人提班大狀，黨名唔好有民進兩個字，以免引起不必要恐慌，余小姐就話冇理由連個「民」字都要避，真係睬佢都儍。<br> 組黨忙，但Audrey都係掛住個二女，年廿七會同細女以及老公胡醫生一齊飛去英國過年，之後返香港再同煲呔搏過。余小姐有三個女，大女喺美國讀書，今次一家團聚就冇大女份，冇辦法啦。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>