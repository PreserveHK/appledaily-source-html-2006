<html><header><meta charset="utf-8"><title>波鞋Guide：御風而行的AirMax360</title></header><body><h1>波鞋Guide：御風而行的AirMax360</h1><p>Nike為咗宣傳三百六十度全透明氣墊嘅AirMax360，不但搵咗其中七款經典AirMax齊齊推出造勢，加上各波鞋主腦好似藤原浩、Stash、Retrokid力撐，令AirMax360成為Nike今年最重要嘅產品。係咪咁巴閉，梗係要親身測試吓啦！</p><p>鞋面雷射刻印大有進步</p><p>Nike創辦人之一、田徑教練BillBowerman曾說過：「一雙好嘅運動鞋，必需要輕、舒適、耐穿和價格廉宜。」今個周末我就用最多香港男人做嘅運動──「陪女人shopping」嚟測試AirMax360究竟有幾完美。<br> 「嘩！好大個Air！」係我班朋友第一眼嘅感覺，紅色氣墊看上去像有生命的感覺；但細看一塊過的鞋面雷射刻印才得人驚，雷射切割的氣孔和精細的線條比ZoomLeBronII時代技術邁進了一大步。<br> 一塊過面料及減去泡棉中底減輕很多重量，令AirMax360好似Presto和free5.0，着上腳並無一點負擔，簡直係「御風而行」。超大氣墊與AirMax2003一樣，給予完美的避震力，經過一日的「辛勞」，雙腳疲勞比想像中低，加上鞋面薄令透氣效果良好，不過太薄也令保護效果減低；而對腳踭的保護則沒有AirMax2003的強。</p><p>氣墊變黃難以避免</p><p>官方新聞稿話跑三百公里氣墊依然如新，但我的經驗是氣墊變黃是不能避免的事；而透明的PebaxCage氧化後有幾殘？半年後話你知。千二蚊買一對全新科技是否值得，當然見仁見智；既然幾千蚊對SB都有人買，真係冇話值唔值。講乜都係假，有興趣大可去波鞋舖試吓，唔使錢嘅！</p><p>AirMaxNike勝利的關鍵武器</p><p>如果佐敦和禮特（PhilKnight，Nike主席）係Nike最重要的人物，那小小的airbag（氣墊）可算是Nike最重要的「發明」。不過airbag卻不是由Nike人製造，而是來自NASA科學家FrankRudy；他於七九年發明氣體鞋墊理論，不過被「三間」拒絕後才去到Nike，怪人禮特在半信半疑下着手開發。到八七年，設計鬼才TinkerHatfield藉此設計出擁有「可見式氣墊」AirMaxOne（圖1）。<br> 之後AirMax90和AirMax180（圖2）的大成功，令Nike團隊努力加大氣墊的「能見度」，由AirMax93的二百七十度到AirMax97接近全氣墊鞋底；其中AirMax95（圖3）堪稱「運動鞋之王」，十年間都咁受歡迎。<br> AirMax2003建立全氣墊和無中底的雛形，但到今日的AirMax360，才實現這個目標。<br> 下一個夢想是甚麼？可能真是「御風而行」……</p><p>AirMax360小資料</p><p>品牌：Nike<br> 價錢：$1,199<br> 顏色：紅灰（男裝）、藍灰（女裝）<br> 查詢：23779660<br> <br> Hleung-www.hk-kicks.com網主，耆英級波鞋迷，仍深信籃球鞋會復興……<br> Email:hleung@hk-kicks.com</p></body></html>