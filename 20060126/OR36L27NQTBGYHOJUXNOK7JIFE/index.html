<html><header><meta charset="utf-8"><title>林海峰擺自己上檯</title></header><body><h1>林海峰擺自己上檯</h1><p>重有幾日就送雞迎狗過新年，出年係世界盃年，花名林狗嘅林海峰（左）亦係超級球迷，有線足球台後日會播映《世界盃啟示錄》，所以主持杜汶澤（右）就邀請咗林狗做《世界盃越問越擔心》環節嘉賓，林海峰回答問題嗰陣竟然大講一個球場壞細路嘅劣行，繪形繪聲，令人覺得佢自己就係嗰個細路。</p></body></html>