<html><header><meta charset="utf-8"><title>小春求柏芝：咪搞我</title></header><body><h1>小春求柏芝：咪搞我</h1><p>陳小春昨日出席正東活動，前晚又與李彩華和彭敬慈在香港仔拍攝電影《雀神》（暫名）一場竹戰煞科戲。談到張栢芝早前接受有線娛樂新聞台訪問時，暗示與舊愛陳小春有發展可能，他說：「咪搞我啦！」</p><p>「快啲結婚」</p><p>至於有指栢芝與另一舊愛謝霆鋒復合，小春即恭賀他們說：「係就恭喜佢哋，快啲結婚生仔，佢哋郎才女貌好登對，阿彌陀佛！」小春表示與栢芝只是朋友，大家互相關心。<br> 另外，對於電影《最愛女人購物狂》海報被指涉抄LV商標，有份主演此片的小春勞氣地說：「香港有咁多盜版唔去捉，反而捉呢啲電影小事，我覺得好小氣，新年應該開開心心，講咁多呢個牌子，都係幫佢宣傳啫！我一向唔買，買都係用嚟送畀人。」<br> 採訪、攝影：何永寧</p></body></html>