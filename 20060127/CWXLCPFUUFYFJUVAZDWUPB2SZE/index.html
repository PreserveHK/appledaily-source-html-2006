<html><header><meta charset="utf-8"><title>　　仁龍司長拜早年 - 李八方</title></header><body><h1>　　仁龍司長拜早年 - 李八方</h1><p>新任律政司司長黃仁龍（圖）雖然係番書仔，但中文都唔錯，唔信睇睇佢首次同大家拜年嘅賀詞：「挺一挺胸膛……海闊天空，生活有力！」就算係文膽手筆，都要司長挺一挺至出得街啩。呢幾十字，唔算好有力，但都好過恭祝新年進步咁行貨，抵讚。<br> <br> 送舊年，不論得失，知足常樂；<br> 迎新歲，無懼變遷，盡已釋懷。<br> 挺一挺自己胸膛，<br> 親一親家人笑臉，<br> 拍一拍朋友肩膀，<br> 祝願全港市民新的一年，<br> 海濶天空，生活有力！<br> <br> 傳真︰2623-9278<br> 電郵︰pf_lee@appledaily.com</p></body></html>