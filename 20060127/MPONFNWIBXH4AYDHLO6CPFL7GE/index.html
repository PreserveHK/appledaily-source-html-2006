<html><header><meta charset="utf-8"><title>郭晉安阿旺公仔出世</title></header><body><h1>郭晉安阿旺公仔出世</h1><p>無綫為《阿旺新傳》角色阿旺同阿好推出咗一批公仔產品，噚日旺角朗豪坊一商店專櫃揭幕，啲公仔都幾似郭晉安㗎，就連無綫高層樂易玲都有出席支持，雖然今次安仔冇額外分紅，但佢就話：「錢係其次，光榮感最重要，見到自己公仔終於面世，真係有啲感動。」</p></body></html>