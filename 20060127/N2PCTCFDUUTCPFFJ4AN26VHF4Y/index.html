<html><header><meta charset="utf-8"><title>新年吹雞：<br>由上而下唔怕做塵太</title></header><body><h1>新年吹雞：<br>由上而下唔怕做塵太</h1><p>相比於清潔廚房同浴室，可能客廳的大掃除同門窗清潔，要來得Easy一點，之不過清理天花同牆身，卻涉及高空工作，一不留神有摔倒危機之餘，窗戶清潔更極講程序同安全性，事事細心一點，令大掃除變得輕鬆自在，農曆年假就過得格外開心啦！<br>記者：陳偉林<br>攝影：楊錦文、伍慶泉、陳偉林<br>ImageGirl&amp;Boy：Samantha&amp;Howard</p><p>鄧Sir話：唔准無上無下</p><p>1.「客廳清潔應該係由上而下勿亂來。」基督教勵行會家務通高級培訓顧問鄧Sir劈頭便說。因清理天花同牆身，好容易會弄得塵埃飛揚，最重要係記緊打掃時候要戴上口罩同眼罩，免成人肉吸塵機，又唔怕啲灰塵跌入眼啦！<br> <br> 2.平日缺少運動或少做家務的人，一下子大掃除關節會比較容易扭傷，最好方法是利用腰封或以大毛巾纏住腰部，有助減輕對腰部造成的壓力。其次，要留意清潔時候的正確姿勢，拖地時上半身盡量不要過份前傾，盡量保持腰部挺直，若要從地上拾起較重的東西，必須先蹲下並保持腰部挺直。</p><p>由頂天到立地<br>天花牆身　除塵拖把掃掃掃</p><p>試想一年都未必會清潔一次的天花同牆身，塵垢積積埋埋，唉……今勻真係走唔甩。鄧Sir教路，清潔天花同牆身不宜用濕布，以免乳膠漆面留有水印。</p><p>吊燈　護理噴蠟翻新</p><p>抹天花或吊燈最緊要有穩妥的椅子先站立好，若有長梯就重好。可先用手掃清潔，再以家具護理噴蠟抹拭，有翻新效果。可以的話拆下來清洗。</p><p>梳化　真皮要打蠟</p><p>梳化大致有布、真皮及人造皮。布質家具要用專門清潔洗劑噴一趟，隨後用乾布抹；人造皮可以濕布清潔；真皮較名貴，可依以下方法清洗。</p><p>窗　小心！唔好挨傍</p><p>清潔窗戶時墮樓意外頻生，故掃除時要特別小心。記緊不要將身體靠着窗扇借力，找合適的支點時切記腰部位不可高過窗邊，也不要強行推出或拉回窗扇，並避免選用酸鹼度高的溶液。同時不要集中使用單一隻手，並多用如肩部的大關節活動免疲勞。</p><p>屋宇署提醒市民</p><p>家居鋁窗的窗鉸構造與一般鋼窗唔同，要避免窗鉸受損或承受外來過大的壓力，抹窗時千萬不要利用窗扇「借力」，會令窗鉸不堪負荷，導致窗扇突然鬆脫。平時少開窗的話，窗戶通常會較緊，當發覺窗門開啟不暢順，不要太大力強行推開，宜馬上找人來檢查同維修。一般清潔劑可能會帶有腐蝕性，影響鋁框及拉釘的穩固力，故一般情況下只宜用清水抹窗，及後還要用乾布徹底抹乾窗框，以免拉釘生銹。市民可致電屋宇署熱線查詢：26261616</p><p>地板　針對物料對號入座</p><p>掃地要挑一把合適長度的拖把，避免過份彎腰弄傷腰部。一般清潔木地板、膠地板、瓷磚及雲石面板，都可用除塵紙拖把吸附地面上的塵埃及毛髮。而不同物料的地板各有不同針對性的清洗法。</p><p>掃到入房</p><p>睡房的牆身、天花洗法一樣。重點出擊的是床褥及衣櫃。</p><p>床褥　記住反面</p><p>想床褥更耐用，可趁天氣乾爽的陽光日子，墊高床褥，保持通風免發霉。</p><p>衣櫃　重點防霉</p><p>衣櫃一般不見天日，裏頭衣物最易發霉惹蟲，故大掃除順便在防霉方面下工夫。</p><p>掃除架生<br>萬用抹布吸水力強易乾　$9.9（c）</p><p>微力達的萬用抹布以無紡布技術製造，質料柔軟，布面重附有好多細孔，容易吸收水份又易擰乾，用來揩抹客廳家具兼可清潔電器表面。</p><p>長毛刷深入邊位$8.9（a）</p><p>FirstChoice塑膠長毛刷，附有手柄設計，好啱用來洗刷客廳的瓷磚又或者雲石地板，勝在牆邊位都去到。</p><p>手掣拖把唔使擰乾　$113（b）</p><p>Raye新出呢款海綿地拖把，附設伸縮手柄外，重有一個拉手掣，當海綿吸滿水後一拉手掣就可以將水擠壓出來，唔使用手擰乾咁煩。</p><p>細密纖維Fit柚木地板　$29（b）</p><p>Azuma新出品的纖維抹布，質料極之細密幼滑，至啱用來揩抹客廳的柚木地板，用手抹又得，重可以裝落地板拖把。</p><p>兩用玻璃清潔器$88（b）</p><p>Wenko呢款兩用的玻璃清潔器，棉布一邊可以用開稀的清潔洗劑先弄濕玻璃面，而膠刮一邊就可以即時清抹乾淨，咁一份工作唔使分兩種工具。</p><p>售賣點</p><p>（a）全線惠康<br> *惠康售價以收銀機作準<br> <br> （b）崇光百貨　電話：28338338<br> <br> （c）全線實惠　電話：26638833</p></body></html>