<html><header><meta charset="utf-8"><title>全聚德年夜飯爆晒棚</title></header><body><h1>全聚德年夜飯爆晒棚</h1><p>北京全聚德烤鴨店大廚陳志剛喺個模擬烤爐前，教預訂年夜飯嘅市民做烤鴨。聽講，全聚德今年嘅年夜飯已經預訂一空，而舊年新年嘅七日假期就做咗一千二百多萬生意（人民幣．下同）。呢間老字號，𠵱家一年做七億幾生意，全年賣三百幾萬隻烤鴨，重喺全國最具價值品牌之中排五十六位，唔講都唔知烤鴨店原來都可以賺咁多錢！</p></body></html>