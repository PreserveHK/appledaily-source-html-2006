<html><header><meta charset="utf-8"><title>靚仔球星引死傳媒</title></header><body><h1>靚仔球星引死傳媒</h1><p>克羅地亞今次訪港嘅球員中，最出名莫過於中場卡蘭積卡（圖左），呢位留有一把長髮嘅靚仔球星，原來係國家隊教練個仔。佢兩父子噚日一到埗即成風頭躉，傳媒爭相追訪；佢哋更加大方應記者要求，入鄉隨俗攞揮春照相，認真抵讚。</p></body></html>