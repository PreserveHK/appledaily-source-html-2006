<html><header><meta charset="utf-8"><title>梁榮忠俾女撇頭耷耷</title></header><body><h1>梁榮忠俾女撇頭耷耷</h1><p>梁榮忠噚日喺將軍澳電視廣播城拍攝無綫新劇《非常外母戇姑爺》，有雜誌話佢女友漏夜搬離愛巢，噚日忠仔一見記者就頭耷耷急急腳走人，之後話趕住要埋位拍劇，問佢有關報道佢就話未睇，要睇咗先回應。馮仁昭重記得曾幾何時忠仔主持《殘酷一叮》時幾咁風騷，𠵱家真係今時唔同往日！</p></body></html>