<html><header><meta charset="utf-8"><title>紅底鬥紅鞋：新年你最紅　紅底黨vs紅鞋幫</title></header><body><h1>紅底鬥紅鞋：新年你最紅　紅底黨vs紅鞋幫</h1><p>你話我OldSkool都要講，中國傳統過新年乜嘢都要講意頭，買新衫新鞋過年梗係要㗎啦，重未買齊嘅，好趁今日年廿九來個最後衝刺，咪以為潮界仔女對意頭嘢唔着重，基本上買番些少新衫過年是指定動作，尤其對紅底橫及紅鞋兒兩大項目睇得最緊要；年初一要着全新紅色底衫褲係阿媽教落，而買定新鞋則因為新正頭「鞋鞋」聲大吉利是，兩者都有根有據唔係亂吹，買邊樣緊要啲呢，睇吓班潮仔型女點講先！<br><br>記者：吳小明<br><br>攝影：林栢鈞<br>模特兒：Kristina@Dreamodels<br>化妝：EvelynHo<br>髮型：EdwardTse</p><p>大旺火紅</p><p>要攞意頭攞到十足十嘅，一定要揀淨色大紅先夠正宗，而且又熱情如火，着咗農曆新年一轉，話咁快情人節又大派用場，真係不枉底（抵）着之名。</p><p>紅花朵朵</p><p>嫌大紅太誇，揀花花Fancy款式都無話唔得，畢竟花花世界更得少女歡心。</p><p>大紅大紫</p><p>偏鋒一點有紫紅色系，取其大紅大紫，同樣意頭好。</p><p>紅底黨<br><br>Annie</p><p>Wing</p><p>紅底橫好意頭呀，最好打麻雀嘅時候着，邪一邪佢有錢贏。</p><p>應節紅鞋兒</p><p>紅鞋夠應節，再加上新正頭先「鞋鞋聲」唔多好聽，係要買新鞋今日好入埋貨喇。紅色高跟鞋經典程度跟黑色不相伯仲，為應節點都好，趁歲晚最後減價點都要擸番對。</p><p>紅鞋黨<br><br>Christy</p><p>買鞋好，過咗年整個新正頭都唔可以買鞋，所以要買定多幾對等新年有得換。</p><p>Mic</p><p>已經睇中新波鞋，梗係要紅色，新年要應節㗎。</p><p>Shoplist：</p><p>（B）BE++（23162313）銅鑼灣金百利商場3/F326號舖<br> （C）CalvinKlein（29730345）中環太子大廈地下G27號舖<br> （I）I.T（28344056）銅鑼灣信和廣場地下<br> （LC）LaneCrawford（21183388）中環國際金融中心Podium3<br> （LP）LingeriePhilosophy（29636817）銅鑼灣利園二期122號舖<br> （M）Mocca（28348837）銅鑼灣駱克道518號地下<br> （O）OnPedder（21183489）中環畢打街會德豐大廈地下<br> （P）PrivateShop（28775655）中環置地廣場地庫B10號舖</p></body></html>