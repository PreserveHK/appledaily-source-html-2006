<html><header><meta charset="utf-8"><title>陳豪添新衣好過年</title></header><body><h1>陳豪添新衣好過年</h1><p>明日踏入狗年，陳豪日前趁出發到橫店拍攝無綫新劇前，抽空逛街添新衣過新年。陳豪與郭羨妮、楊怡、馬浚偉和李永豪早前到橫店拍攝新劇《滙通天下》外景，至今差不多一個月，日前陳豪接受記者電話訪問，他表示當地天氣十分寒冷，他與幕前幕後工作人員輪流病倒，認真當黑。<br> 陳豪說：「有啲同事好似我咁，因為天氣太凍而凍親，有啲可能係水土不服，食咗啲不潔食物，搞到又屙又嘔。我病咗都冇睇醫生，只係焗一身汗，『吽』到好番為止。」</p><p>險象環生</p><p>除拍攝期間病倒外，陳豪還經歷一幕險死還生的場面，他說：「有場戲係講我企上部郁緊嘅馬車，點知拍拍吓，連接隻馬同車身條繩一邊斷咗，跟住隻馬撞向路邊布景受咗傷，我雖然跌低，不過總算執番身彩，冇乜大礙。」<br> 採訪：TaiChoiWun<br> 攝影：ChenWaiOn<br> 服裝及場地提供：GiorgioArmani</p></body></html>