<html><header><meta charset="utf-8"><title>樂基兒心形年糕黐實黎明</title></header><body><h1>樂基兒心形年糕黐實黎明</h1><p>名模樂基兒與黎明去年底撻着愛火花，兩人已身在日本同度農曆新年。洋化的樂基兒日前在中環茶藝館，學習泡中國茶技巧，又用蛋糕模炮製心形年糕，黎明肯定甜到入心。</p><p>名模樂基兒在美國長大，一向不太重視農曆新年，對傳統文化亦所知不多，她表示父母都不會派利是，農曆新年的最大收穫就是放假。去年底樂基兒與黎明拍拖，兩人已飛往日本度歲。</p><p>欣賞中國文化</p><p>日前樂基兒在中環新派茶藝館，學習泡中國茶。由溫杯、醒茶到酌茶都做得似模似樣，樂基兒說：「我好鍾意飲茶，好似icetea、appletea，不過中國茶就唔識分，連落order都唔識。」樂基兒又親手炮製心形年糕，用蛋糕模印出一個個心形，她表示不太鍾情賀年美食，並說：「年糕太甜，唔係好鍾意，好多炸嘅小食我都興趣麻麻。」<br> 談到新年願望，樂基兒說：「每年都一樣，舊年工作同各方面都OK，今年希望一樣啦，同埋所有人都開心。」可望與黎明感情再進一步，拉埋天窗？樂基兒一味儍笑說：「我唔講喇，順其自然啦！」她又透露現時修讀的美術課程為期三年，希望來年能夠堅持到底，樂基兒說：「一個星期平均要返十五個鐘，有時要四十五個鐘㖭，同埋好多功課做，希望各方面平衡到。」<br> 採訪：DebbieLum<br> 攝影：ChanChiLam<br> 服裝：上海灘<br> 鳴謝及場地：GoldlionTSR生活概念店（蘭桂坊）</p></body></html>