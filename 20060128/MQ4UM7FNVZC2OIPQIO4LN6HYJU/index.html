<html><header><meta charset="utf-8"><title>年宵令簽名會冷清</title></header><body><h1>年宵令簽名會冷清</h1><p>為推廣賀歲盃活動，香港隊噚日喺旺角球場舉行簽名會，順便呼籲球迷年初一捧場；不過，旺角場附近嘅花墟主辦年宵巿場關係，人車擠得水洩不通，球迷要攞簽名都要繞過界限街先可以入旺角場，因此成個簽名會只得幾十球迷，場面都幾冷清。圖為港隊球員卓卓為球迷簽名。</p></body></html>