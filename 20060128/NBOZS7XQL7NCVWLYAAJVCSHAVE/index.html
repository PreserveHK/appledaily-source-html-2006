<html><header><meta charset="utf-8"><title>日本記者「偵察」克國</title></header><body><h1>日本記者「偵察」克國</h1><p>本屆賀歲盃日本雖然冇參賽，但由於克羅地亞係佢哋世界盃同組對手，所以仍有十幾位㗎仔行家飛嚟香港採訪。至於佢哋所寫嘅第一單新聞，好可能係笑克羅地亞大懵，唔記得帶行李嚟香港。事緣克羅地亞由法蘭克福啟程，不過因當地天氣惡劣關係，託運嘅行李要延遲一日抵港。</p></body></html>