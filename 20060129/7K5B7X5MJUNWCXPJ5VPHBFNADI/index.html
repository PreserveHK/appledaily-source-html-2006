<html><header><meta charset="utf-8"><title>　　財庫局高球猛將多 - 李八方</title></header><body><h1>　　財庫局高球猛將多 - 李八方</h1><p>特區高官，好多都鍾意打高球，其中財經事務及庫務局更係高手眾多，局長馬時亨重試過book埋地方畀手下玩，真係唔話得。佢重話，保險業監理專員袁銘輝，同埋財庫局副秘書長謝雲珍，都做過一桿入洞（holeinone），平咗李少光局長嘅成績，真係與有榮焉喎。<br> 講開打高球，原來常秘黎年同稅務局局長劉麥懿明，都有間中同班friend一齊落場，聖誕假就相約北上去觀瀾打波鬆一鬆。不過，揸車北上就好危險，連政協汪阿姐都俾賊佬吼，識途老馬嘅黎年就話，如果你喺內地見到啲車前後都冇車牌，咁就即係賊車啦！</p><p>黎年有名叫做「拉鏈」，即係把口密到不得了，所以八方猛咁問佢老友D姐俞宗怡嘅嘢，佢乜都話唔知。呃人咩，佢兩個一齊喺觀瀾擁有一個高球會籍，點會咁生疏？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>