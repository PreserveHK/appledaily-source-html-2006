<html><header><meta charset="utf-8"><title>職員入油後忘蓋油缸</title></header><body><h1>職員入油後忘蓋油缸</h1><p>埃索油站有員工替汽車入油後，竟忘記蓋回油缸蓋，車主駕着沒有油缸蓋的汽車到處行駛，事後發現慶幸有驚無險。埃索石油承認，確有員工大意，拿走油缸蓋後未有蓋回，該公司會訓示員工日後加緊留意，避免再犯。</p><p>訓示員工避免再犯</p><p>讀者陳太投訴，她於本月初到何文田培正道埃索油站入油，其後當她返回將軍澳住所，發現汽車油缸蓋竟不翼而飛。<br> 「我打電話去油站查問，佢哋承認有職員揭開油缸蓋後唔記得蓋番，事後諗起都重好驚，好彩揸車返屋企時冇意外發生，如果途中路過啲工程，有火花彈出嚟入咗油缸，就會發生意外。」<br> 她又稱：「我向埃索投訴，但係等咗成個星期都冇人覆，我真係希望佢哋正視呢件事，避免員工日後再犯呢啲錯。」<br> 埃索石油公共事務部陳小姐表示，當晚油站員工替陳太汽車加油後，忘記將汽車油缸蓋蓋上。該公司收到投訴後，已聯絡陳太解釋及致歉。此外，埃索已訓示有關油站員工多加留意，避免日後發生同類事件。<br> （○一一八○八九）<br> 投訴請附姓名、地址、電話。有關資料僅供聯絡，絕對保密。匿名投訴恕不處理。一經投訴，本報保留刊登權利。<br> <br> 服務熱線<br> 電話：29908288<br> 傳真：23702192<br> 電郵：sservice@appledaily.com</p></body></html>