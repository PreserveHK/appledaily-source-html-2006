<html><header><meta charset="utf-8"><title>催運購物狂：<br>Tiffany撐鼠、蛇化煞　紫綠迷彩BAPE利牛牛</title></header><body><h1>催運購物狂：<br>Tiffany撐鼠、蛇化煞　紫綠迷彩BAPE利牛牛</h1><p>今日大年初一，利是進帳唔多唔少都有啲收穫，好多人會Shopping潮爆物品，不過咁，如果想狗年事事如意兼升官發財，可依照玄學家指示，買啲同自己生肖相夾嘅催運顏色。嗱，好似Tiffany06年熱爆嘅LockTripleBangle咁，可以為肖鼠、蛇嘅人化煞，而最潮爆嘅紫綠迷彩BAPE，相反會剋住肖雞、狗嘅人。<br>記者：黃婉冰<br>攝影：黃子偉、林栢鈞<br>Model：AllfromSalvador<br>鳴謝：黃震宇師傅</p><p>購物催旺必睇</p><p>從玄學角度來說，十二生肖和顏色的配搭，是用五行，金、木、水、火、土來劃分，再利用五行相生相剋的原理，即木生火、火生土、土生金、金生水、水生木，提升運氣，逢凶化吉。<br> <br> 金色：肖鼠、蛇<br> 白色：肖鼠、蛇、羊、猴<br> 米黃色：肖牛<br> 淡紅色：肖牛<br> 橙色：肖牛、豬<br> 紫色：肖牛<br> 銀色：肖鼠、蛇<br> 紅色：肖虎、兔、豬<br> 黑色：肖虎、兔、羊、猴、雞<br> 綠色：肖虎、豬<br> 藍色：肖兔、豬<br> 黃色：肖龍、馬、羊、猴、雞、狗、豬<br> 米色：肖龍、馬、羊、雞、狗、豬<br> 灰色：肖龍、馬、羊、猴、雞、狗<br> 金屬：肖蛇、鼠<br> 啡色：肖馬</p><p>蛇、鼠買硬金屬飾物</p><p>金屬色嘅飾物，可以為鼠、蛇，化土煞，正財、偏財皆旺，而狗年中旺土加臨命宮，金色亦對運程好有利㗎。咁啱潮流興緊Tiffany，其中1837LockTripleBangle手鐲絕對係最Hit系列，不知不覺化咗煞，唔係貪靚咁簡單。</p><p>★Tiffany1837LockTripleBangle手鐲$2,350(a)</p><p>Tiffany今季最新款TripleBangle手鐲，有最特別鎖形設計，老土啲講句，買畀屬鼠、蛇嘅Honey，鎖住佢之外，化埋煞，別具意義。</p><p>★Tiffany1837純銀戒指$1,150(a)</p><p>1837純銀戒指同鏈墜一樣可以化煞，Bar形純銀鏈墜，配上幼身頸鏈，設計簡約又經典，款式襟興易襯，鏈墜刻有Tiffany1837字樣，簡單高雅。</p><p>★配水晶唔單調GOV$380(b)</p><p>想買又想慳？可以試吓近年彈起嘅本地品牌GOV，好似呢款萬花筒純銀吊墜連頸鏈，入面載滿五顏六色Swarovski彩色水晶，一路轉一路變出唔同顏色圖案，係今期勁搶手貨色之一。</p><p>★骰仔吊墜連頸鏈$450(b)</p><p>GOV今季另一最Hit新作，黑鋼色骰仔襯水晶，Bling得來較特別，尤其是黑鋼色較少有，Bling得來又唔會太過誇張，男男女女都啱襯。</p><p>★純金吉祥小兔吊墜$300(c)</p><p>呢款純金兔仔吊墜，造型Cutie又得意，啱晒年輕人口味，不過咁，蛇仔今年財運反覆，加上病符侵入命宮，金色就有助去除病符相侵。</p><p>潮爆BAPE唔好亂着</p><p>今年時裝界大放異彩，打開潮流雜誌，件件傑作都勁玩色，其中最多人追嘅紫綠色迷彩BAPE，肖雞、狗嘅人唔好亂買，相反肖牛嘅人就要着，因為佢哋官貴星加臨命宮，要多穿紫色。</p><p>★牛人着硬BAPE紫迷彩衞衣$3,980（d）</p><p>陳冠希着CAMOZIP-UPPARKA，連CAMOSWEATHER都炒到四千幾，呢件紫色迷彩CAMO係另一個「炒作」，肖牛今年有「卷舌」星，容易有口舌是非和官司訴訟，偏要紫色提升貴人助力，正好同肖雞、狗嘅人相反。<br> MustBuy生肖：牛</p><p>★黃色好大路KAWS×MILO$2,480(d)</p><p>KAWS×MILO唔執輸整番件黃色ZIP-UPPARKA，黃色有助化解因沖太歲而遇上的凶險，逢凶化吉，鹿加蟲蟲Print，好Kawaii呀。<br> MustBuy生肖：馬、羊、猴、雞、狗、豬</p><p>★綠色啱虎、豬N3B軍褸$780(e)</p><p>長軍褸大熱，DoubleDog設計咗一件仿古N3B綠色軍褸，Cutting同design有咩咁正？原來虎、豬有「飛廉」星，又有貴人星，綠色衣物就可谷到盡。<br> MustBuy生肖：虎、豬</p><p>★黑色人人啱有帽西裝褸$780(e)</p><p>黑同灰色可洩炎火、逢凶化吉，啱好多不同生肖嘅人，選擇唔多？唔怕，DoubleDog繼續發圍玩嘅有帽西裝褸，點着？襯件Sweather玩Layer，簡單又襟興，下面加番條二手牛，就係咁簡單。<br> MustBuy生肖：虎、龍、馬、羊、猴、雞、狗</p><p>Coach金啡Metallic專趕衰氣</p><p>對女士而言，手袋永遠是襯衫的最好裝備，個個玩色彩，Coach就相反谷行專化土煞嘅金、啡色，肖鼠、蛇、馬嘅女士，攞住個金或啡色袋，可以講係逢煞必化。</p><p>★手上擋煞Coachlogo$4,930(f)</p><p>Coach今期以經典啡、金色玩Metallic，原來可以擋狗年特別勁嘅土煞，令原本看似經典的小手挽袋，亦有一流嘅平安符效果。<br> MustBuy生肖：鼠、蛇、馬</p><p>★金、白加倍好運Coach$5,890(f)<br></p><p>真皮配精緻織帶嘅DaphneLeatherSatchel，全白色襯以金色鏈帶扣，有金屬色加白色，連環幫4個生肖催運。<br> MustBuy生肖：鼠、蛇、羊、猴</p><p>★只旺馬人MARTINMAGIELA$5,299(g)</p><p>羊皮加上PatchWork，貫徹MARTINMAGIELA作風，尤其以格仔金色皮料，可以幫馬人谷盡旺氣。<br> MustBuy生肖：馬</p><p>★蛇鼠要閃米奇$219(h)</p><p>米奇同Coach一齊玩Metallic，肖鼠和蛇嘅人唔買貴Coach，可以買金色身嘅米妮袋，望落又幾Fashionable！<br> MustBuy生肖：鼠、蛇</p><p>錦上添花G-SHOCK黑音</p><p>講到潮流配生肖，可以添旺氣嘅黑色G-SHOCK一定鹹魚翻生，另外SEIKO金表，同HipHop品牌ECKO嘅BLING表，就可以為虎、兔、羊、猴、雞錦上添花㖭。</p><p>★旺氣盛G-SHOCK黑音$2,280(i)<br></p><p>今年黑色可以幫好多生肖催運，G-SHOCK「BlackMic」就Hit硬，全黑表身，但電波校表要兩年後先用得。<br> MustBuy生肖：虎、兔、羊、猴、雞</p><p>★催水SEIKO黑金$1,980(i)</p><p>狗年鼠、蛇、馬要水，金生水，呢隻第五代金色「飛機師」就可以催水，有響鬧、兩地時間同計時。<br> MustBuy生肖：鼠、蛇、馬</p><p>★純白旺財MiltonStelle$1,280(j)</p><p>意大利品牌MiltonStelle，新作有呢隻走斯文路線嘅純白系列，白表面襯上銀色羅馬數字，兼備有防水功能，襯Casualwear或返工Suit都得。<br> MustBuy生肖：鼠、蛇、羊、猴</p><p>★豬、兔、龍要藍又要閃ECKOBLING$1,240(j)</p><p>ECKO以Bling大受歡迎，雖然表面較細又簡約，淨係個鑲碎鑽晶嘅表圈已經閃爆，襯埋條珍珠粉藍色表帶，啱晒潮女襯衫。<br> MustBuy生肖：豬、兔、龍</p><p>紅Nike藏文狗催旺財氣</p><p>老人家話新年流流唔好「鞋鞋」聲，但紅色就可以旺虎、兔潮人，而Nike紅鞋兒就係06最紅之一嘅紅鞋。</p><p>★虎、兔催運鞋紅鞋兒$899(k)</p><p>Nike今年搶閘出咗對紅噹噹嘅狗年特別版AirForce1，同往年一樣，鞋側用藏文寫咗個狗字（講咗都唔識睇），咁啱虎、兔人就要紅到盡，催旺個財氣。<br> MustBuy生肖：虎、兔</p><p>★雞、狗免問特別版復刻跑鞋$549(l)</p><p>講明先，呢對紫色麖皮復刻跑鞋EPICSUEDE雞、狗唔着得，淨係啱牛人，呢對鞋值錢在鞋側有個人形公仔，舒服又易襯，牛人必備。<br> MustBuy生肖：牛</p><p>★日版PUMASUEDELS$549(l)</p><p>根據五行，灰色好大路，6個生肖都啱用，所以日本SUEDELS即刻空降到港，鞋踭用咗生膠做，效果突出好多。<br> MustBuy生肖：龍、馬、羊、猴、雞、狗</p><p>★馬人專用啡LebronJames$1,399(k)</p><p>啡色係肖馬人專用嘅色，咁啱喎，LebronJames嘅全啡色麖皮籃球鞋，正正為馬人而出咁。<br> MustBuy生肖：馬</p><p>shoplist：</p><p>(a)Tiffany28459853<br> (b)FiAccessories23880084<br> (c)cft.225268649<br> (d)Dream21111176<br> (e)DoubleBrother23116790<br> (f)Coach28081530<br> (g)I.T28344053<br> (h)TrendyLand274496336<br> (i)InWatch23889963<br> (j)AutoShop27812861<br> (k)HesdCoach27710163<br> (l)DaHood23170101</p></body></html>