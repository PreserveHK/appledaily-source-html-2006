<html><header><meta charset="utf-8"><title>行動不便婆婆接過禮物連聲道謝</title></header><body><h1>行動不便婆婆接過禮物連聲道謝</h1><p>「新一年最緊要就係身體好喇，冇病冇痛已經心滿意足，就算食少啲都冇所謂。」<br> 七十四歲的陳金雲婆婆趁着新春佳節，許下新年願望。<br> 記者日前特地帶了一個賀歲禮物包，來到居於觀塘秀茂坪邨的陳婆婆家中，向她拜年。禮物包內除有白米、食油、麥片之外，還有過年做節不可或缺的冬菇。</p><p>希望今年冇病冇痛</p><p>陳婆婆接過禮物包，眉開眼笑地說：「乜買咁多嘢嚟呀，多謝晒！」<br> 陳婆婆的丈夫居於內地，丈夫不時會來港探望她，今年過年亦不例外，陳婆婆不致孤伶伶過節。<br> 陳婆婆靠綜援金過活，即使新年亦不會特別花費，今年她只花了二十多元購買一些柑桔、煎堆、柚子，取其大吉大利、金銀滿屋等好意頭，大魚大肉就沒她份兒。</p><p>趕及搬進新居過年</p><p>「我習慣年初一去車公廟拜神，然後去飲餐茶，咁就當係慶祝新年，況且我對腳唔好，好怕去人多嘅地方同人迫。」<br> 陳婆婆十多年前遇上車禍，雙腳曾受重創，以致行動不便。<br> 陳婆婆笑言，兩個多月前她仍是居於觀塘唐樓的天台木屋，每次出入均要上落九層樓梯，對她來說是一件苦事，幸而早前獲房屋署安排上樓，令她趕及農曆新年前搬進新居，是她最大的新年禮物。<br> 蘋果日報慈善基金當時曾為她安排轉贈善長捐出的電器。<br> 「呢度環境好、又夠靜，樓下有商場、公園，得閒落去同啲公公婆婆傾偈，好過以前好多！」<br> 捐款編號：C1839<br> <br> 暖流熱線<br> 電話：29908688<br> 傳真：23702192<br> 電郵：adfund@appledaily.com<br> 網址： http://www.charity.atnext.com </p></body></html>