<html><header><meta charset="utf-8"><title>行大運：激玩迷你越野車北方接財神</title></header><body><h1>行大運：激玩迷你越野車北方接財神</h1><p>今年嘅財神位喺北方，文昌位則喺西北位，想家中小朋友讀書醒啲叻啲，可以到天水圍走一轉，重可以玩埋越野車射吓箭，過一個刺激又有動感嘅大年初一。玩完就搵個吉時行大運接財神。<br><br>記者：張一豪<br>攝影：周旭文陳盛臣　<br>Model：Johnny、Blanche、Lion、Kathy（Salvador）</p><p>無車牌15分鐘學會</p><p>新年想找一些新刺激，可以去試玩一下「電單車」，無電單車牌都玩得。「有叉用」今日全新推出一個迷你越野電單車項目，在教練的安全指導下，可以嘗試玩玩50cc動力的小型越野電單車。這種電單車操作並不困難，15分鐘就可以學會開車煞車。新年嘗試新玩意，夠應節。</p><p>穿山過嶺好興奮</p><p>學識之後，就可以在「學神場」入面穿梭，場內有些高高低低起落的小山坡，看似不難「征服」，但對初學者來說都有一定難度，尤其未能完全控制到停車煞車技巧，落斜的一剎那亦十分刺激，當日Model試玩，驚叫聲就響遍整個山頭，但玩到尾段，幾乎捨不得走。</p><p>高手玩花式</p><p>玩到30小時以上，就可以學習花式，又或者升級玩150cc及200cc的較大馬力型號，除了技巧提升之外，速度感亦好唔同，有好多人自購高階型號私伙車來玩，老闆暫以朋友價月租$200讓他們將車泊在場內。</p><p>心多多買套票</p><p>對於心多、樣樣都想玩嘅人，最啱購買「新FUN開心嘉年華套票」，$388就可以嘗試到多種活動，包括迷你越野車1小時，迷你電單車1小時，射箭20發，氣槍100發，單車1小時，及5小時任食BBQ。不過年初一每人只限燒烤餐一份及名額100個，最好於今日1:00pm前報名。</p><p>有叉用燒烤樂園（24757095）<br> 套票收費：新FUN開心嘉年華套票$388，須預約。年初一只供應套票。<br> 個別收費：迷你越野車$380/4小時包教練費用；迷你電單車$350/4小時包教練費用；射箭$20/12發；氣槍$30/200發；單車$50全日或$20/小時。BBQ任食5小時，成人$68，小童$55。<br> 地址：天水圍馮家圍30號<br> 開放時間：初一1:00pm-6:00pm；初二休息；初三11:00am-2:00am<br> 交通：西鐵天水圍站乘的士約$20</p><p>西貢出發迎運接福</p><p>初一「行大運」，要達到真正「接運」的效果，最好是選定合適的時辰，走對方位。小記就請教過楊天命，今日行大運的好方法，有望真正帶來迎春接福的效果。<br> 今年的「財神」在北方，「喜神」在東南方，「貴神」在西南方。原來只要在吉時之內上「新春頭炷香」，然後在上香地點向以上的方向走半小時以上，或在在屬於該方向的地點停留半小時，就可以收接運之效。<br> 就以西貢天后古廟做例，在吉時上了頭炷香，接住就出發到北方的企嶺下老圍走走，就可以達到接財神的效果。</p><p>漫步海邊接喜神</p><p>之後由企嶺下老圍出發，再到東南方的大環海灣酒店舊址接「喜神」，如果有耐性，可以步行前往，大概30分鐘左右就到，亦可以沿小路走出榕樹澳路口，坐的士約5-8分鐘。<br> 大環那邊是沿海沙灘，風景清幽，很Relax的地方，今日海灣食坊都會照常營業，10:30am就開門，可在這個海濱茶座Hea一會。<br> <br> 交通：榕樹澳路口乘的士前往大環海灣酒店舊址約$20</p><p>歎住茶接貴神</p><p>再花15分鐘左右，就沿海漫步到位於大環西南方的西貢市中心，可在海邊的通記飲茶，順便留30分配以上接「貴神」。今日通記開市不加價，而且有抽獎至初三，即時來個抽獎，試試今日行大運的效果。</p><p>初一至初三吉時表</p><p>初一		<br> 7:00am-1:00pm		<br> 3:00pm-11:00pm<br> <br> 初二<br> 7:00am-1:00pm<br> 3:00pm-9:00pm<br> <br> 初三<br> 7:00am-1:00pm<br> 3:00pm-7:00am</p><p>市區行運貪方便</p><p>另外一個行大運的選擇，可以從上環的文武廟開始，先在吉時裝了「頭炷香」後，可以有兩個選擇：一是先向北至西港城，再向東南新紀元廣場方向，然後向西南回文武廟；另一個是先向西南至香港花園，再北上荷里活道公園，然後向東南回文武廟，這兩個都是城市人新春行大運「貪方便」之選。</p><p>新年戶外活動好去處<br><br>餵錦鯉年年有餘</p><p>荔枝山莊有個大魚塘，養了幾千條錦鯉，一放魚糧就可以看到過千鯉魚爭食的情景，年初一去餵餵魚，正好配合新春「年年有餘」的意頭，加上可以餵飼小動物，及玩場內設施例如繩網陣，可以和小朋友過一個健康年初一。<br> <br> 大棠荔枝山莊（24702201）<br> 收費：入場費$20，初一、二只開放參觀，牛牛車遊山莊及騎馬等活動初三開市。<br> 地址：元朗大棠山道11號<br> 開放時間：9:00am-6:00pm（會視乎情況延長營業時間）<br> 交通：元朗市中心乘的士約$30</p><p>惹味燒烤</p><p>這兒的燒烤食物由名師處理，質素特別好，吸引不少人專誠來到燒烤，特別是乳豬、鴨肫和香草羊架等都十分惹味。還可以玩射靶、垂釣、撈金魚等各項活動。<br> <br> 大尾篤燒烤王（29482325）<br> 收費：BBQ$65/位，射靶$25/20發，垂釣$35/小時，雀仔園$10/位<br> 地址：大埔汀角路17地段（汀角村斜對面）<br> 開放時間：10:00am-1:00am；初一休息、初二開市<br> 交通：大埔火車站乘75K巴士或20C專線小巴</p><p>澳門舞龍巡遊</p><p>港澳碼頭旅客入境大堂由10:00am至10:20am開始，有舞龍舞獅表演，即場會派送紅包、金元寶及有5位旅遊大使、財神、福祿壽三星、12生肖及金童玉女同遊客拜年。隊伍會一直巡遊到大三巴、議事亭前地、西灣湖廣場、媽閣廟、氹仔官也街，最後5:30pm到漁人碼頭。</p></body></html>