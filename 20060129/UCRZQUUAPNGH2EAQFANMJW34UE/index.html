<html><header><meta charset="utf-8"><title>83歲聶伯收新棉被得償心願</title></header><body><h1>83歲聶伯收新棉被得償心願</h1><p>今天是大年初一，蘋果日報慈善基金特意為聶照伯伯送上一份他夢寐以求的禮物。</p><p>「呢份禮物合心水」</p><p>「你哋送呢張棉被畀我做新年禮物，真係合晒我心水，事關我屋企張棉被已經用咗成二十年，想換好耐，今個新年終於心想事成，多謝《蘋果日報》！」<br> 八十三歲的聶伯，勞碌一生，他退休前從事收賣工作，直至七十歲才退休，由於兒子無力供養他，聶伯晚年與妻子靠領取綜援金過活。<br> 和許多綜援長者一樣，聶伯家裏很多物品爛了也無錢更換，譬如他每晚所蓋的那張棉被，不但又黃又舊，而且被袋破穿，棉花也走了出來，他亦捨不得棄掉。</p><p>「今晚瞓番個好覺」</p><p>「我冇錢買過張新，掉咗咪冇得冚囉，所以就算幾殘舊，我都一直用到𠵱家！」白髮斑斑的聶伯說。<br> 踏進狗年，蘋果基金為這位老人家「送舊迎新」，透過「送暖行動」專戶，給他送上一張簇新棉被，令聶伯驚喜不已。<br> 「香港真係好彩有你哋呢班好心人，我覺得好溫暖，我今晚就會即刻用呢張新被，瞓番個好覺。」<br> 談及新年願望，聶伯表示最希望身體健康，世界和平；而新正頭，他亦不忘向《蘋果日報》讀者拜年︰「我祝打工仔日日有工開，做老闆嘅就生意興隆，總之就人人心想事成啦。」<br> 捐款編號：C1745<br> <br> 暖流熱線<br> 電話：29908688<br> 傳真：23702192<br> 電郵：adfund@appledaily.com<br> 網址： http://www.charity.atnext.com </p></body></html>