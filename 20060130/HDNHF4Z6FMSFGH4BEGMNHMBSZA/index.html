<html><header><meta charset="utf-8"><title>睇樓行大運：睇樓拜神行街街行大運一條龍</title></header><body><h1>睇樓行大運：睇樓拜神行街街行大運一條龍</h1><p>今日大年初二，食過開年飯後，如果唔使拜年重有乜好節目？睇戲唱K係例牌唔在講；對於拍緊拖想組織溫馨二人世界嘅小情侶、或者係一家大細，趁新正頭幾日紅假，最佳節目梗係去睇示範單位，今日介紹幾個旺區的新樓盤，交通方便，睇完樓搵節目都重得。<br>記者：謝翠玲、吳小明<br>攝影：陳智良、陳盛臣<br>Model：麥氏家庭（TheGroup）、Alana&amp;Marc@StarzPeople</p><p>港島區<br>聚賢居——鄰近中環SOHO區</p><p>位於中環荷李活道的聚賢居，鄰近SOHO飲食消閒區和中環，位置便利，兼且位於名校林立的中西區，最適合有小朋友的家庭。兩座樓高41層的大樓，合共有388個住宅單位，附設豪華住客會所及多層停車場。所有單位的廳房都採用方正間隔，設計靈活實用。廣闊窗戶加上環保露台和工作平台，增添空間感之餘，光線充足。要留意，喺港島區兩個樓盤嘅示範單位位於中環環球大廈噃！</p><p>樓盤：聚賢居<br> 地址：荷李活道108號<br> 建築面積：1,022至1,104平方呎<br> 間隔：3房連主人套房（標準層）<br> 建議呎價：$8,700-$8,800/呎起<br> 年初二、三營業時間：11:00am-6:00pm	<br> 年初四起回復正常：11:00am-8:00pm<br> 示範單位及銷售中心位地址：中環德輔道中19號環球大廈5樓<br> 交通：地鐵中環站B出口<br> 查詢電話：29081128</p><p>嘉亨灣——270度海景</p><p>嘉亨灣位於西灣河，臨海而建的獨特設計，六層基座上，分別建有五幢樓層高達71至73層之住宅大樓。不過示範單位就一樣位處中環環球大廈，睇開聚賢居當然睇埋嘉亨灣啦！<br> 嘉亨灣各幢大樓合共提供22,020個住宅單位。經過精心鋪排，有九成以上的單位可以望到中環至鯉魚門270度的無敵海景。嘉亨灣鄰近西灣河地鐵站，前往各區十分便捷，加埋鄰近太古城中心商場和SOHO東，消閒玩樂都非常方便。</p><p>樓盤：嘉亨灣<br> 地址：香港西灣河太康街38號<br> 建築面積：頂兩層（TopoftheTown）400餘呎-3,100餘呎<br> 間隔：3睡房2浴室（包括1套房）及1工人房（TopoftheTown）<br> 建議呎價：$6,100/呎起（標準層）<br> 年初二、三營業時間：11:00am-6:00pm<br> 年初四起回復正常：11:00am-8:00pm<br> 示範單位及銷售中心位地址：中環德輔道中19號環球大廈7樓<br> 查詢電話：29081111</p><p>中環睇樓餘興節目<br>去ifc睇最大桃花</p><p>在環球大廈睇完樓，順便可以去附近的ifc行街食嘢，順便行個桃花運。今個農曆新年ifc在第一層中庭矗立了一棵全港最高的25呎桃花樹王，現場並有中樂團體表演，充滿新春歡樂氣氛，最適合一家大小。</p><p>逛青森蘋果節</p><p>小朋友逛超市最開心了，因為可以扭計買零食和玩具嘛！新年期間city'super正好舉行青森節。日本青森縣以出產最多日本蘋果品種及量多而聞名，食品節內有多種以蘋果製成的特色食品。</p><p>city'super（22347128）<br> 地址：國際金融中心商場一樓1041-1049舖<br> 年初二營業時間：10:30am-10:00pm</p><p>拜文武廟祈求學業進步</p><p>玩完食飽後，可以帶着小朋友去上環的文武廟拜神求福。文武廟是殖民時期最早興建的中式廟宇之一，非常有歷史色彩。廟內供奉着文帝和武帝的神龕，還有包公及城隍。拜完神再參觀於清朝做的銅鐘及官轎，來個實地歷史堂。<br> <br> 地址：上環荷李活道170號<br> 開放時間：10:00am-6:00pm</p><p>九龍區<br>港灣豪庭——大角嘴最大屋苑</p><p>鄰近西九龍奧運站的港灣豪庭，是大角嘴區內最大型的私人屋苑，屋苑兩期共十座，配有私人會所，並自設購物商場，又鄰近另一大型商場奧海城，吃喝玩樂可謂一應俱全。<br> 先來一口氣睇足兩個單位。細的面積499平方呎，兩房兩廳的間隔，最適合小家庭。大廳連飯廳間隔四正，放下雙座位小沙發後仍不乏活動空間。這個示範單位將兩房打通成為一間大主人房，以落地大玻璃貫穿主人房及大廳，使空間更為寬敞，在客廳仍能看見室外景致。</p><p>港灣豪庭售樓處<br> 地址：九龍大角嘴福利街8號港灣豪庭商場G19號舖<br> 建議呎價：港灣豪庭暫時封盤<br> 年初二、三營業時間：11:00am-6:00pm<br> 年初四起回復正常：11:00am-8:00pm<br> 查詢電話：29266888<br> 交通：旺角地鐵站及火車站可搭12A及12B綠色小巴直達，車程約10分鐘。</p><p>百利達廣場——無敵維港海景</p><p>位處旺角心臟地帶，雖然是單幢式樓盤，跟大型屋苑般擁有園林美景等不能相比，但高中層單位可以眺望維港海景，其廣闊開揚亦十分難求，是以示範單位的裝修，亦以強調這份優勢為主。</p><p>百利達廣場售樓處<br> 地址：九龍廣華街3號百利達廣場地下<br> 建議呎價：由$4,363/呎至$6,199/呎<br> 年初二、三營業時間：11:00am-6:00pm<br> 年初四起回復正常：11:00am-8:00pm<br> 查詢電話：27823638</p><p>旺角睇樓餘興節目<br>食澳門過江木糠布甸</p><p>澳門馳名老店沙度娜嘅木糠布甸，唔使去到澳門都有得食，香港店嘅口味跟澳門一樣咁香濃軟滑，梗係要幫襯。原味口感經典最賣得，男仔就鍾意咖啡味多啲。</p><p>沙度娜（23886963）<br> 旺角豉油街60-64號地下A舖<br> 年初二營業時間：12:00nn-10:00pm</p><p>朗豪坊i.t年中無休</p><p>嫌街頭人逼人，就到朗豪坊掃一轉貨吧，當中細i.t年中無休，過緊新年都可以繼續買新衫。<br> <br> i.t（35144150）<br> 旺角朗豪坊L310-19號舖<br> 年初二營業時間：12:00nn-10:00pm</p></body></html>