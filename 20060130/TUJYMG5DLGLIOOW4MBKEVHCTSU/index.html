<html><header><meta charset="utf-8"><title>米奇開年：入迪士尼搵米奇開年</title></header><body><h1>米奇開年：入迪士尼搵米奇開年</h1><p>初一去親戚朋友處拜完年，初二一家大細就好應該出動去玩個飽，今年坐落於離島和港島區嘅兩大主題公園都預備咗好多節目等你去欣賞。迪士尼樂園就有齊卡通人物着晒唐裝賀年衫歡迎你，海洋公園則以高難度雜技表演為主打，就算唔使點郁都夠晒官能刺激。嫌多人咩，可以到新界掟財神或黃埔玩笨豬跳。<br><br>記者：馬靜兒、劉昱蘭　<br>攝影：周旭文、林栢鈞<br>Model：Blanca、Winnie、Lo&amp;Ken（Salvador）<br>Charlie、Kimmi、Ray&amp;Joe（TheGroup）<br>鳴謝：生意滔（34223101）</p><p>離島區<br><br>迪士尼首次香港度歲</p><p>今年第一次在港過年嘅迪士尼卡通人物，喺農曆年裏會着上賀年服飾同大家拜年；另外，場內又會掛滿揮春、紅爆竹和放滿桃花等，重有醒獅表演、街上售賣中式賀年食品，將中西文化共冶一爐。入到場內，除咗同小朋友大玩機動遊戲外，記得做齊幾樣意頭活動，例如過獨木橋和俾水噴等，咁先能夠喺新一年裏轉運發大財。</p><p>必做迎運三事</p><p>香港迪士尼樂園（初一至初八）<br> 開放時間：10:00am-9:00pm<br> 煙花表演時間：8:00pm<br> 巡遊時間：1:00pm，3:30pm<br> 新年期間門票：成人$350，小童$250（三至十一歲），長者$200<br> 查詢：1830830</p><p>新界區<br><br>小白鷺掟財神</p><p>有無興趣把金幣擲向5米高嘅充氣財神？遊白鷺湖尋寶，記下生肖造型就可以拿走神秘禮品。重要玩自製吉祥冰糖葫蘆、小朋友在軟綿綿嘅充氣彈床上盡情彈跳、自製麵包、得意布偶和沙畫等。<br> <br> 嘉里白鷺湖互動中心（26576657）<br> 地址：大埔紅林路二號<br> 日期：1月29至31日（初一至初三）<br> 時間：11:00am-6:00pm<br> 費用：每張遊戲券$30</p><p>年初流流去耕田</p><p>現成盆栽同蔬果買就易，但事前有好多工夫，如要將植物從田野移到盆栽，或種蔬果前要開墾田地等。唔想同大自然脫晒節，就趁新年假去體驗農耕活動，畀多少少團費，重可以試埋磚爐古法煨番薯同BBQ。<br> <br> 有機農莊環保一天遊<br> 出團日期︰2月1日（星期三）開始<br> 地點︰元朗八鄉河背村河背水塘側<br> 時間︰10:30am-3:30pm<br> 團費︰每位$65（只包有機午餐）<br> $80（包專車接送及有機午餐）<br> $118（包專車接送、燒烤及煨番薯）<br> 查詢電話：26581399（須預約）</p><p>九龍區<br><br>室內青蛙笨豬跳</p><p>黃埔美國冒險樂園旗艦店將以閃爍銀河系為主題，設室內青蛙笨豬跳、無天幕碰碰車、夢幻卡通搖擺車和音樂旋轉木馬等；又有全港最大、三層高嘅彈跳迷宮，日本最新空運到港嘅禮物機、扭蛋玩具及潮流貼紙相機。<br> <br> 美國冒險樂園黃埔旗艦店（23622555）<br> 地址：黃埔花園十一期聚寶坊地庫</p><p>港島區<br><br>冰上超勁雜技</p><p>香港區啱晒老中青幼嘅海洋公園，今個新春就有齊古今中外精采表演，如美國冰上加空中雜技騷「空中冰人」，以冰上花式結合空中飛行嘅新元素，有拉斯維加斯高手手握大吊環，由冰面滑行至升空拗腰及做一字馬，勁到你唔信。</p><p>國粹變臉</p><p>本來充滿中國色彩嘅面譜，突然殺出個西方蜘蛛俠，又或者海洋公園主席AllanZeman個樣，全場爆笑。</p><p>去齊吉星區贏頭獎</p><p>整個公園分4個吉星區，而財、福、祿、壽四大吉星會全日standby同你玩遊戲，若儲齊4區印仔，便可參加壓軸大抽獎，中獎者可得雙人美國拉斯維加斯機票連住宿。</p><p>雪地活動</p><p>唔單止聖誕，連農曆新年都有雪玩，好啱從未去過外國嘅小朋友大開眼界。</p><p>海洋公園大團拜活動<br> 舉行日期：	1月29日至2月12日（初一至十五）<br> 開放時間：	1月29日至2月5日9:30am-8:00pm<br> 2月6日至2月12日10:00am-7:00pm<br> 入場費：成人$185，小童（3至11歲）$93<br> 查詢熱線：	25520291</p><p>全方位掃貨攻略</p><p>迪士尼推出賀年產品，全部都是香港限定版，就算去日本、加州、巴黎或奧蘭多迪士尼都無得買。</p><p>食得是福<br><br>街邊美食</p><p>坐定定開年</p><p>夜晚玩完癲完就要坐定定食餐開年飯，香港迪士尼樂園酒店嘅中菜廳亦備賀年菜，食到你唔停得口。<br> <br> 新春菜譜：<br> 南北五小碟<br> 榆耳鮮菇翠玉帶<br> 蟹皇花膠海鮮羹<br> 海味拼盤<br> 清蒸老虎斑<br> 竹笙扒豆苗<br> 臘味糯米飯<br> 合桃露湯圓<br> 鮮果拼盤<br> 費用：每位$580（四位起）<br> <br> 晶荷軒（35106280）<br> 地址：香港迪士尼樂園酒店</p><p>新春特備節目</p><p>1）舞龍舞獅及舞蹈表演<br> 地點：睡公主城堡前<br> 時間：6:30pm<br> <br> 2）跳賀年舞、新年猜謎及舞獅等活動<br> 地點：迪士尼好萊塢酒店大堂、香港迪士尼樂園酒店TritonRoom及戶外花園<br> 時間：3:30pm-5:30pm<br> <br> 3）講迪士尼狗故事<br> 地點：迪士尼好萊塢酒店大堂、香港迪士尼樂園酒店TritonRoom及戶外花園<br> 時間：8:30pm</p></body></html>