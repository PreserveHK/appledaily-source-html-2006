<html><header><meta charset="utf-8"><title>韓民撐場有世盃feel</title></header><body><h1>韓民撐場有世盃feel</h1><p>噚日場賀歲波全日只得萬六觀眾入場，幸好多得一班居港韓民撐場，整體氣氛都算唔錯。呢班南韓球迷大部着上紅色衫為國家隊打氣，更全場不停吶喊，令大球場突然間多咗一種世界盃feel。不過，當南韓踢完比賽後，呢班球迷走得七七八八，香港對丹麥場波嘅氣氛差幾皮。</p></body></html>