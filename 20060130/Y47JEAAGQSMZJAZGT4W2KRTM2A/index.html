<html><header><meta charset="utf-8"><title>老外拜年：<br>寫字搓角仔過4關肥彭同鄉最醒</title></header><body><h1>老外拜年：<br>寫字搓角仔過4關肥彭同鄉最醒</h1><p>大家齊齊跟我講：「鳥敗阿花斯朱奇，下芝那維亞。」咪以為我亂寫一通，其實這是拜年的祝福語，於葡萄牙語中是「馬到功成」的意思，由來自保加利亞的Silvia教授，但係點解要喺新年學外語先？因為夠創新、夠搞嘢，今日一次過搵嚟4位來自世界各地嘅西人，齊齊闖4關過新年。經過測試，似乎英國人最熟悉過年習俗，唔通經過殖民地光陰，中國傳統當真給宣揚了不少？<br><br>記者：梁學文、黃若茵<br>攝影：林栢鈞<br>模特兒：Rafael、Callie、Gigi、Silvia（StarzPeople）<br>服裝提供：上海灘　全盒食物提供：奇華餅家</p><p>第一關寫揮春考書法</p><p>揮春是中國特有的習俗，以簡潔文字抒發願望，紅噹噹嘅對聯更是有助增添春節氣氛，是以每家每戶總會貼上幾副。今次教過揸毛筆的手勢後，就叫大家將墨汁一揮，即試寫中、西式賀語，睇吓佢哋有冇寫書法嘅天份先。</p><p>Callie</p><p>英國+印度+中國混血兒<br> 來港幾耐：6個月<br> 自創揮春寫啲乜：快快樂樂<br> 讀音：樹華爺安（法文）</p><p>Gigi</p><p>加拿大人<br> 來港幾耐：1星期<br> 自創揮春寫啲乜：身體健康<br> 讀音：咕蝦芙（英文GoodHealth也）</p><p>Rafael</p><p>巴西人<br> 來港幾耐：1星期<br> 自創揮春寫啲乜：新年快樂<br> 讀音：芙俐思阿樂樂福（葡萄牙文）</p><p>Silvia</p><p>保加利亞人<br> 來港幾耐：1個月<br> 自創揮春寫啲乜：馬到成功<br> 讀音：鳥敗阿花斯朱奇，下芝那維亞。（葡萄牙文）</p><p>第二關創意包角仔</p><p>寫完揮春就包角仔，包之前先問吓老外們知唔知點解要包角仔，不過無一個識答。其實炸角仔就代表家運興旺，因為食物喺油炸嗰陣會脹大兼且油氣豐足。解釋完，大家齊齊試吓包，睇吓邊個包得掂。</p><p>結果：Silvia勝！</p><p>第三關求神問卜篇</p><p>到了大年初一，就算你唔到黃大仙同人迫，家中總會上香拜神求好運。今次就考吓眾人IQ，齊齊動腦筋，估吓寺廟中求神問卜最常見嘅工具點樣用。</p><p>Q1.風車的意思是甚麼？</p><p>勝出者：冇人識答！<br> 答案：轉運、帶來好運</p><p>Q2.籤筒內的竹籤應如何抽出？</p><p>勝出者：Callie！</p><p>Q3.拜神時潛水鏡有乜嘢用？</p><p>勝出者：又係Callie！</p><p>第四關全盒大對決</p><p>新年擺全盒除咗係因為要招呼親朋戚友，其實重有意思嘅，古代嘅全盒分三層，第一層就要擺中式糖果，好似糖蓮子咁，寓意連生貴子。第二層就放賀年油器，好似油角同煎堆咁，寓意家運常旺。第三層就有賀年食物，好似生菜咁，取其諧音「生財」。時至今日就簡單啲，大家鍾意擺咩都得，不過當然要應節啦。枱面有嫁女餅、老婆餅，重有橙呀雞蛋呀，有咁多樣嘢揀，唔知佢哋會擺咩呢？</p><p>結果：得Callie啱！<br> <br> 咁多個，最離譜係Rafael竟然揀兩個橙！呢個回合好明顯又係Callie贏啦。</p><p>總結！</p><p>總結4個回合，Callie贏咗3個，佢梗係全場總冠軍啦。拆穿咗，原來Callie有1/4中國血統，阿爺係中國人，難怪佢可以咁得心應手嘅！</p></body></html>