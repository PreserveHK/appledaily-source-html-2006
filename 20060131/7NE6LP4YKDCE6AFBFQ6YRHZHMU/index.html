<html><header><meta charset="utf-8"><title>闖城寨動手不動口<br>林峰、陳敏之腹瘀翻暈</title></header><body><h1>闖城寨動手不動口<br>林峰、陳敏之腹瘀翻暈</h1><p>兩位劇集《覆雨翻雲》主角林峯和陳敏之，日前穿上充滿賀年色彩的服飾到九龍寨城公園感受過年氣氛，他們儼如大細路般互孭互抱，你追我逐，還即場上演真人爆笑版「腹瘀翻暈」，相當鬼馬。</p><p>林峯與陳敏之早前合作拍攝劇集《覆雨翻雲》而傳出緋聞，雖然如此，但兩人均表示緋聞無損友情，日前他們各自穿上賀年服飾，到由九龍寨城改建而成的公園遊玩，感受古色古香的傳統氣氛。</p><p>好似大哥哥</p><p>林峯與敏之到場後，猶如大細路般互相嬉戲，你推我擁，其間更加演真人爆笑版「腹瘀翻暈」，事關敏之竟孭起重她三十磅的林峯，背脊骨頂着對方的肚，兩人辛苦得呱呱叫；轉過頭來，林峯抱起敏之時又不停地搖晃，嚇得她𠵱嘩鬼叫兼頭暈眼花。<br> 對於與林峯鬧緋聞，敏之沒好氣的說：「我哋一聽到緋聞就覺得嘥氣，一啲都冇感覺，算吧啦，熟嘅人都知，冇人會相信，所以我哋唔會避忌。我覺得林峯好似大哥哥，好有量度。」</p><p>與家人過年</p><p>敏之強調要林峯過年留利是給她，她笑說：「佢係阿哥，梗係要留番封利是畀我！但我今年都會派開工利是，大家開心啫。」<br> 農曆年前，敏之已拍峻劇集《強劍江湖》，新年難得放假，她會好好利用這段時間來享受天倫之樂，她說：「其實冇乜特別，都係朋友間嘅聚會，媽咪每年都會整好多底蘿蔔糕，會同屋企人食吓飯，都好開心㗎啦。」<br> 採訪：朱倬誼<br> 攝影：陳偉權<br> 服飾：上海灘</p></body></html>