<html><header><meta charset="utf-8"><title>　　中央台就住誠哥 - 李八方</title></header><body><h1>　　中央台就住誠哥 - 李八方</h1><p>中央為咗睇緊啲香港，唔單止中聯辦要加緊工作、左派努力支持曾蔭權政府，就連中央電視都要多做香港工作，中央台嘅國際頻道推出咗一套叫做「直通香港」嘅節目，專門講講香港嘅新聞同資訊，噚日做嘅第一集，打頭炮就係訪問李嘉誠。<br> 誠哥話，佢人生有兩個交叉點改變咗佢一生，第一個就係十二歲嚟咗香港，第二個係廿七歲掘到第一桶金，自此衣食無憂嘅誠哥，就開始諗吓點樣做善事幫人。誠哥始終係北京友好，中央台梗係唔會對佢好尖銳，個節目就讚誠哥近年嘅捐款，但冇問佢點睇港大命名風波。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>