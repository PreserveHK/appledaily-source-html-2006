<html><header><meta charset="utf-8"><title>辣之排行榜</title></header><body><h1>辣之排行榜</h1><p>1.乾辣椒<br>在中國四川、湖南等地出產的乾辣椒，為中國椒中之最，唔好睇佢椒仔細細又乾爭爭，賣相一啲都唔討好，原來非常有霸氣。唔想咁易遭殃的話，就要避開它的籽同唔好直接咬佢落口！</p><p>2.花椒</p><p>同樣是來自四川的花椒是麻辣菜中的主腦椒。就係因為佢，我哋條脷先至會被麻到無晒感覺，但亦都是因為它能散發又酸且麻的香味同口感，我們才對它又愛又恨。</p><p>3.泡椒</p><p>經醃製過的泡椒，味道酸酸哋、鹹鹹哋，只係靠個樣嚇人。以燈籠身形登場的它，主力是要製造出香辣且鮮甜的效果。</p><p>4.野生椒</p><p>一般在港可買到的野生椒通常都以樽裝發售，可在雜貨店購買。以醋浸住入玻璃樽的它，辣度相對地減輕了，反而帶出新鮮清爽的椒味。</p><p>5.豆瓣醬</p><p>四川出產的醬料，是以醃製過的辣椒、蠶豆所製成，帶有少辣的它主要是在烹調中產生惹味的效果。</p></body></html>