<html><header><meta charset="utf-8"><title>　　肥彭睇好香港有普選 - 李八方</title></header><body><h1>　　肥彭睇好香港有普選 - 李八方</h1><p>末代港督彭定康喺農曆新年期間去咗三藩市推銷新書。肥彭話當年英國佬同清政府簽租約，以為租九十九年已經好長好長，但估唔到九十九年咁就過咗，話咁快就差唔多過期，但又冇辦法賴死唔還，唯一選擇只好推動香港民主化啦！<br> 肥彭話，佢都唔知香港市民幾時先有機會可以普選特首，但相信香港一定做得到，呢個係時間嘅問題，總之唔使咁悲觀，因為中國政治都有進步嘅一日，中國冇可能淨係畀經濟同社會不斷向前，但就拖住政治唔做任何變革。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>