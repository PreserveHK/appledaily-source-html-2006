<html><header><meta charset="utf-8"><title>　　梁耀忠深圳地鐵送飛贈興 - 李八方</title></header><body><h1>　　梁耀忠深圳地鐵送飛贈興 - 李八方</h1><p>好多民主派都重未有回鄉證，特別係身兼支聯會領導層嗰啲，例如李卓人、何俊仁、張文光、梁耀忠同鄭家富咁。不過，梁耀忠近日竟然收到深圳地鐵公司嘅賀禮，重包括兩張限量版珍貴紀念車飛㖭！<br> 八方睇過張飛，深圳地鐵喺卡套上，用繁體字寫上「香港特別行政區立法會梁耀忠議員」。話晒深圳地鐵都係屬於深圳市政府，如果送地鐵飛畀阿忠，一係唔知佢唔返得大陸，一係就擺明潤佢，等佢冇得用張飛。<br> 不過，聽啲民主派話，過年後可能有關於回鄉證嘅好消息，八方都希望阿忠可以有機會去深圳，親身用吓嗰兩張飛。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>