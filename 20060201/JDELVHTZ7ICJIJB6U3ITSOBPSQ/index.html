<html><header><meta charset="utf-8"><title>　　何安達同林煥光有緣 - 李八方</title></header><body><h1>　　何安達同林煥光有緣 - 李八方</h1><p>何安達（圖）就嚟做新聞統籌專員，話晒佢老哥喺中大讀過新聞碩士，又做過咁多年記者，對選擇性放料一定深惡痛絕，八方希望佢上任後公公平平，以維護資訊流通為己任，唔好學似佳叔以前喺施政報告前吹風咁大細超，淨係搵啲對政府特別友好嘅傳媒，一味要人報喜不報憂。<br> Andy何幾年前喺中大新聞系做過兼任講師，教過公關專題課程，聽啲修讀過嘅同學講，Andy備課都算充足，教得幾有心機，又成日叫啲同學睇書，但佢就淨係講PR，好少聽佢講政治，都唔係好似一個政治人。<br> 話說Andy家住沙田駿景園，特首辦前主任林煥光原來都係住駿景園，睇嚟駿景園同特首辦有啲緣份喎。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>