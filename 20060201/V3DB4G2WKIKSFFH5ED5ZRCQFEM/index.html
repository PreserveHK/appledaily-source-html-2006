<html><header><meta charset="utf-8"><title>花𡃁Can：藍眼兔女郎狂蜂浪蝶殺埋身</title></header><body><h1>花𡃁Can：藍眼兔女郎狂蜂浪蝶殺埋身</h1><p>化妝除可以令人扮得靚靚外，原來亦可催旺桃花，避過不吉利嘅厄運。鐵板神數侯天同師傅今鋪教你用不同顏色嘅妝容來增強桃花、財氣同事業運數。尤其係一眾兔女，今年桃花勁旺，藍色就更可以令你身邊男伴多到團團轉，成年不愁寂寞。<br>記者：馬靜兒<br>攝影：伍慶泉<br>Model：Sylvia、Paggy、Kitty&amp;ImageBoys（Salvador）</p><p>鐵板神數侯天同師傅說兔仔今年桃花最旺。</p><p>藍黑催旺桃花運</p><p>侯天同師傅話十二生肖中，今年屬兔嘅人桃花最旺。有桃花運自然更要催旺啲，屬兔的桃花色是藍色和黑色。「過年最好着藍色和黑色嘅衫，妝容以藍色為主就OK！想再旺啲，最好戴埋耳環。」<br> <br> 「藍色」同道中人<br> 羊、豬（增強桃花運）<br> 龍、狗（化解事業阻滯）</p><p>化妝師教路</p><p>過年應該用明亮一啲嘅顏色。先塗白色眼影在眼蓋打底，眼尾上下掃藍色，眼頭用白色，加強立體感。塗藍色眼線液，再以粉紅色胭脂由面頰掃向耳邊。</p><p>妝物推介</p><p>a.ettusais唇彩調色　$160<br> b.多用途彩粉霜#TulipPink&amp;MargueriteWhite各$130<br> c.黑色捲曲睫毛液　$150<br> d.藍色眼線液　$115<br> e.眼影#BL3&amp;WT1　各$120<br> （Allfromettusais）</p><p>綠錢銀返埋嚟</p><p>屬牛、龍、羊、狗嘅人因為今年犯太歲，侯師傅認為要化解就要多着綠色衫同化綠色妝，而且重有助財運。頭髮宜長不宜短，最好戴圓形耳環如珍珠一類就啱晒。<br> <br> 「綠色」同道中人<br> 虎、馬、狗（有助桃花運，加髮飾更好）<br> 兔、虎（催旺財運）</p><p>化妝師教路</p><p>要化帶點shiny嘅綠色妝，一定要先以銀白色眼影塗眼窩打底，再掃閃綠色眼影，眉骨下塗淡黃色增強層次感。記得畫一條粗眼線，雙眼就特別明亮。</p><p>妝物推介</p><p>a.閃亮綠眼影、閃亮淺黃眼影　各$80（眼影盒$70）<br> b.銀白色眼影　$80<br> c.眼眉遮瑕膏　$140<br> d.黑色眼線液　$150<br> e.淡紅唇膏　$195<br> （AllfromMAQUillAGE）</p><p>金白加強人緣運</p><p>屬龍嘅人今年桃花特別弱，要加強人緣同桃花運，金色和白色就最有效。可以着今年最潮嘅白色同金色波鞋，或金色賀年衫都得。<br> <br> 「金色」同道中人<br> 猴、鼠（補桃花弱勢）</p><p>化妝師教路</p><p>先用可減少幼紋嘅打底霜令妝容更平滑，再掃啡色眼影加深輪廓。塗金黃色彩粉，弄濕化妝掃，蘸啡金閃粉塗在眼眶，畫黑色眼線。嘴部畫少許唇線，塗唇膏和唇彩。</p><p>妝物推介</p><p>a.Softlightluminance多用途金黃色彩粉　$225<br> b.眼線膏#caviar　$185<br> c.啡金閃粉#watt$145<br> d.啡色眼影#Champagne　$135<br> e.PhotoFinish打底霜　$280<br> f.唇膏#collage　$160<br> g.唇彩#mood　$120<br> （Allfromsmashbox）</p><p>其他催運顏色</p><p>紅、紫<br> 適合生肖：牛、蛇、雞（補桃花弱勢，要加強眼部化妝）<br> 蛇、馬（催旺財運）</p><p>Shoplist</p><p>ettusais（31021606）<br> smashbox（31011080）<br> MAQUillAGE（25252522）</p></body></html>