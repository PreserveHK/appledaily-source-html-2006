<html><header><meta charset="utf-8"><title>飯聞煮派：印度觀音焗雞肉酸至好食</title></header><body><h1>飯聞煮派：印度觀音焗雞肉酸至好食</h1><p>過了個難忘的一天！小記有幸得到來自印度嘅Belani媽媽邀請，指點小記同班朋友煮正宗私房印度菜。Belani一家五口十分殷勤接待，令小記初次體驗到真正印度人的熱情，再睇埋桌上攻鼻嘅地道菜式，今年真的有運行咯！<br>記者：羅灝汶<br>攝影：伍慶泉<br>Model：Jason&amp;Phyllis</p><p>印度風味酸乳酪烤雞（TandooriChicken）<br>無烤爐一樣地道</p><p>聞煮價：約$50/4人<br> 需時：2小時30分鐘<br> Belani媽媽話呢碟係每個印度家庭都會整嘅地道菜，縱使製法一樣但效果總有分別，因為香料有幾種配搭；要焗又要烤，工程浩大，香港家庭好少有烤爐，所以Belani媽媽另有辦法，同樣可以煮出正宗印度風味。</p><p>咩料</p><p>5隻雞髀肉、薑和蒜適量</p><p>醃料</p><p>將1/4個洋葱、3茶匙丁香、少許薑片、1/2杯酸乳酪、1茶匙芫荽碎、1茶匙小茴香碎、1湯匙油、1/2茶匙Garammasala加萊姆馬薩拉、紅tandoor色粉、少許鹽、胡椒和辣椒，放入碗中全部混合，製成醃料備用</p><p>速成法</p><p>1.洗淨雞髀肉去皮，雞髀肉上𠝹開十字，肉上搽上薑和蒜，放雪櫃約一小時。<br> <br> 2.將醃料均勻地塗上雞肉，再放入雪櫃裏最少焗3小時。<br> <br> 3.焗爐加熱至中火約100℃，將雞肉放進焗盤，用錫紙包緊，烤焗約1小時，再將雞肉取出放上烤架，轉動雞肉10多分鐘即可。</p><p>聞煮貼士：</p><p>如果屋企無燒烤爐具，Belani媽媽話一樣可以用煎煮方式取代，將醃好嘅雞肉用焗爐或煎鍋煮，一樣可以有地道風味。</p><p>英文：IndianStyleTandooriChickenwithYoghourt</p><p>Ingredients:5chickendrumsticksandproperamounteachofgingerandgarlic<br> <br> Marinade:<br> Makemarinadebymashingallofthefollowingingredients:1/4onion,3tspclove,dashofgingerslices,1/2cupofyoghourt,1tspchoppedparsley,1tspcumin,1tbspoil,1/2tspeachofGarammasalaandredtandoorcoloring,dashofsalt,pinchofpepperandchili.<br> <br> Method:<br> 1.Cleanchickendrumsticksandremoveskin.Crosscutthesurfacesofthedrumsticksandsmeargingerandgarlic.Thenputthemintoarefrigeratorforabout1hour.<br> <br> 2.Spreadmarinadeevenlyontothedrumsticksandputthemintoarefrigeratoragainforatleast3hours.<br> <br> 3.Bringabakingoventomediumheat(approx.100℃),putchickenontothebakingtrayandwrapupwithtinfoil,bakeforabout1hourandtakeout,thenputthemonagrill.Rotatethechickenforover10minutesandserve.<br> <br> Tips:Iftherearenobarbecueappliancesathome,Belanisaysthatitisalsookaytofryinsteadofbarbecuing.Bakingorpan-fryingmarinatedchickencanbringequallyexcellentflavor.</p><p>印尼文：AyamTandoori</p><p>Bahan-bahan:5porsipahaayam,jahedanbawangputihsecukupnya<br> <br> Bahanbumbu:1/4buahbawangbombay,3sdtcengkih,sedikitjahe,1/2canggiryogurt,1sdtketumbar,1sdtadasmanis,1sdmminyakgoreng,1/2sdtgarammasaladanbubuktandoorygberwarnamerah,sedikitgaram,mericadancabai,semuabahandiulekutkmembumbuidagingayam<br> <br> Caramembuat:<br> 1.Bersihkanpahaayamdankupas,sayatdngbentuksalib,oleskanjahedanbawangputih,dinginkandidlmkulkasselama1jam.<br> <br> 2.Oleskanmeratabahanbumbudiatasdagingayam,laludinginkandidlmkulkasminimalselama3jam.<br> <br> 3.Panaskanovenhinggaapisedang(sekitar100℃),bungkuspahaayamdngkertastimah,panggangselama1jam.Lalukeluarkanpahaayam,kemudianbakarbolak-baliksekitarbelasanmenit,sajikan.<br> <br> Tips:BilarumahAndatidaktersediaalatbakar,MamaBelanimengatakanbahwaAndajugadapatmenggantinyadengancaramenumis,Andadapatmemanggangataumenumisdagingayamyangtelahdibumbui,jugaakanterasaenak.<br> <br> （繙譯：語言專家諮詢公司，電話：23648988）</p><p>中式印度豆腐<br>代替乳酪更有質感</p><p>聞煮價：約$20/3人<br> 需時：20分鐘<br> 中國人成日食豆腐，印度人一樣識得整，原來呢一道菜係Belani媽媽自創！中式是來自豆腐，印式就是製作方法，印度人喜歡將乳酪粒加入呢種方式煮食，Belani媽媽因為知道中式豆腐同樣質感硬又容易入味，所以就用豆腐取代乳酪粒喇！</p><p>咩料</p><p>豆腐1塊、芫荽碎、丁香及蒜少許、1個綠辣椒碎、2個番茄、1/4茶匙番茄醬、1湯匙油、1/2茶匙fenugreek葫蘆巴籽（要在水內浸泡）</p><p>速成法</p><p>1.將中式豆腐炒好備用。<br> <br> 2.落油及蒜爆鑊，放芫荽、丁香、綠辣椒、葫蘆巴籽、番茄及茄醬，用蓋蓋住煮5分鐘。<br> <br> 3.加入豆腐，再煮5-10分鐘即可。</p><p>聞煮貼士：</p><p>記得將煮好嘅醬汁淋上豆腐，因為唔記得呢一個步驟就容易搞到啲豆腐唔入味，如果想食酸啲亦可以加多啲番茄或者茄醬，開胃好多㗎！</p><p>印式薄餅配印度馬鈴薯Dhosa<br>餡料任你兜</p><p>聞煮價：約$20/3人<br> 需時：20分鐘<br> 睇到印度餐廳師傅將啲薄餅玩到好似雙截棍咁，原來喺屋企都可以做到！唔使拋嚟拋去咁誇張嘅，只要有平底鑊就整得到喇，煮前要早一日將米漿整好，最好玩之處係配料任你加，可以輕鬆迎合唔同人嘅口味。</p><p>咩料</p><p>2杯米、1杯maidhal、1/4茶匙fenugreek葫蘆巴籽（以上三樣都要放水內浸泡）、2個煮熟的馬鈴薯去皮、1個洋葱、1茶匙咖喱粉、1茶匙芥末種子、少許鹽、薑、黃薑粉和1個青椒</p><p>速成法</p><p>1.米漿製法︰前1天磨碎已浸泡米、葫蘆巴籽、maidhal，混合咖喱粉、芥末種子、薑及青椒後放陰涼地方過夜等待發酵，後加少許鹽放入雪櫃備用。<br> <br> 2.馬鈴薯製法：燒熱鑊，加馬鈴薯、洋葱、黃薑粉、鹽及少量水份煮約10分鐘即備用。<br> <br> 3.將已發酵的米連水放入攪拌機打成米漿。<br> <br> 4.將米漿放入平底鑊中煎至一邊金黃，把油放在薄餅周邊及中間位置，後加馬鈴薯或自選材料即成。</p><p>聞煮貼士：</p><p>記得煎餅落漿前唔好落油呀！一定要確保鍋已經高熱，否則薄餅就唔能夠成形，Belani媽媽會落少少水去test鑊嘅熱度，雖然餡料任你落，但最重要係放入去嘅材料一定要預先煮熟！</p><p>印度西米甜湯Khirni<br>一嘗地球最貴香料</p><p>聞煮價：約$50/4人<br> 需時：20分鐘<br> 呢一道甜湯有極香奶味，而且同中國人食開嘅西米露十分相似，因為當加入了Belani媽媽解說為「地球上最貴香料」──番紅花saffron（1公斤約2,000美金），整道湯自然變得更貴氣，加埋杏仁同開心果，令到呢個印度糖水變得好有咬口。</p><p>咩料</p><p>1罐煉奶、11/2盒牛奶、1/2至3/4碗的西米放水浸泡、小量*番紅花saffron（可於city'super或印度雜貨店購買）、2湯匙小豆蔻、適量糖、杏仁及開心果</p><p>速成法</p><p>1.煮煉奶及牛奶至沸騰，加入糖。<br> <br> 2.加入番紅花saffron、小豆蔻，攪拌數十秒。<br> <br> 3.最後加入西米、杏仁及開心果，煮10分鐘即可。</p><p>聞煮貼士：</p><p>Belani媽媽話放入煉奶之後可以完全唔需要落糖，另外，番紅花saffron用前先放入水中，連同變色的水加入奶湯之中。<br> （以上印度香料可於尖沙嘴重慶大廈內買到）</p></body></html>