<html><header><meta charset="utf-8"><title>葉璇拖大白狗攞意頭祝願情長久</title></header><body><h1>葉璇拖大白狗攞意頭祝願情長久</h1><p>緋聞女王葉璇日前與兩頭西摩犬CiCi和Oscar拍賀年照，慶祝狗年來臨。談到新年願望，葉璇表示最想遠離是非，更揚言希望今年牛一、即情人節當日有情人陪她共度良辰。</p><p>葉璇在農曆新年返回家鄉杭州，與母親及祖父母共度新歲。<br> 葉璇說：「我之前返去買咗新樓畀爺爺嫲嫲，我呢次返去順便跟進一吓裝修進度。」<br> 日前葉璇穿上白裙白靴，跟一對西摩犬狗女CiCi和狗仔Oscar拍照，慶賀狗年來臨。</p><p>為食狗偷吃</p><p>雖然初次合作，不過兩隻西摩犬溫馴醒目，故相處融洽。可是當葉璇拖着CiCi和Oscar散步時，牠們卻心急往前衝，葉璇需盡全力才能拉得住牠們。<br> 此外，當葉璇坐在餐桌前準備品嘗泰式拼盤時，狗女CiCi竟然偷吃桌上的食物，認真為食。<br> 葉璇家有兩頭巴西龜，她表示對白色大狗情有獨鍾，但暫時無意飼養，她說：「我覺得白色嘅狗畀人乾淨同溫暖嘅感覺，不過我連照顧自己都未掂，點可以養狗？」</p><p>情人節生日</p><p>去年葉璇的緋聞傳之不絕，難怪她的新年願望是希望遠離是非，她說：「我希望少啲是非，我唔想呢啲無形嘅壓力影響到自己身邊嘅人。另外新年之後嘅情人節就係我嘅生日，我都希望到時可以有奇迹出現，有情人陪我共度生日！」<br> 採訪：比華利<br> 攝影：陳慧安<br> 髮型：PatrickSoofHair<br> 化妝：BowieWongofTouchUpProductionLtd<br> 場地：BluesbyTheBay<br> 西摩犬提供：天地犬舍</p></body></html>