<html><header><meta charset="utf-8"><title>飯聞煮派：低卡菜推介<br>唔膩龍脷柳　好過喫石斑</title></header><body><h1>飯聞煮派：低卡菜推介<br>唔膩龍脷柳　好過喫石斑</h1><p>新年呢幾日係唔係食咗好多賀年菜同應節糕點好Happy呢？但同時你又發唔發覺喺短短數日間你已經重咗幾磅、多咗嚿肥腩肉？好彩今日搵咗營養師Kenneth煮賀年菜，但全部都係低卡路里，咁就可以食極唔肥啦！<br><br>記者：趙善怡<br>攝影：黃子偉<br>Model：Ada、Judy@TheGroup<br>示範：Kenneth@米施洛營養護康中心（28902798）<br>地址：銅鑼灣羅素街38號金朝陽中心503-505室</p><p>彩間龍脷柳　啖啖肉</p><p>聞煮價：$28/3人<br> 需時：20分鐘<br> 總卡路里：432/3人<br> 新年菜唔少得梗係有代表年年有餘嘅魚啦！如略嫌清蒸石斑有點兒普通，不妨選擇啖啖都係肉嘅龍脷柳，連同其他有益蔬菜，一齊嚟排個靚仔又好食的迎新陣式！</p><p>咩料</p><p>龍脷柳2條、火腿3塊、鮑魚菇12隻、*甘笋半條、西蘭花半棵、*杞子1両<br> 調味：紹興酒1茶匙、胡椒粉及鹽適量</p><p>速成法</p><p>1.先將龍脷柳、火腿及甘笋切片，龍脷柳稍作調味備用。<br> <br> 2.將材料有次序地排列好，如1件龍脷柳、1塊甘笋、1塊火腿、1件鮑魚菇餘此類推的排滿碟，之後撒上已浸過的杞子。<br> <br> 3.將魚放進鍋裏，隔水蒸約10分鐘。西蘭花放熱水煮熟後作伴碟用。最後以3湯匙雞湯、一茶匙麻油、適量的鹽、胡椒粉及生粉埋芡，淋上魚面便成。</p><p>KeepFit貼士</p><p>Judy：Kenneth話喺新年嘅時候，家庭主婦都鍾意用金華火腿去煮嘢食，其實金華火腿嘅脂肪含量同鹽份都比較高，所以都係用瘦身火腿安心啲！<br> <br> *甘笋：有豐富的胡蘿蔔素，更可被身體轉化為維他命A，能加強牙齒及骨骼的健康，並可增進食慾。<br> <br> *杞子：中醫有云，杞子有明目的功效，而對於西方營養學來說，杞子含有豐富維他命A，對視力發展有幫助之餘，更可平衡皮膚的油脂分秘。</p><p>英文：ColorfulSoleFillet</p><p>Ingredients:2piecesofsolefillets,3piecesofham,12abalonemushrooms,1/2carrot,1/2broccoliand40gmedlar<br> Seasonings:1tspShaoxingwineandproperamounteachofpepperandsalt<br> <br> Method:<br> 1.Slicesolefillet,hamandcarrot,thenseasonsolefilletslightlyandsetasideforlateruse.<br> <br> 2.Arrangetheingredientsinacertainorderonadish,e.g.1pieceofsolefillet,1sliceofcarrot,1sliceofham,1pieceofabalonemushroomandsoon.Thensprinklesoakedmedlarontop.<br> <br> 3.Steamsolefilletinawokoverwaterforabout10minutes.Cookbroccoliinhotwaterfordecorationpurpose.Finally,makethickeningwith3tbspchickensoup,1tspsesameoilandproperamountofsalt,pepperandcornstarch,andpouritoverthesolefillets.<br> <br> Tips:SinceJinhuahamhashighfatandsaltcontent,itisbettertouselowfatham.</p><p>印尼文：IkanLidahPelangi</p><p>Bahan-bahan:2lembarikanlidah,3lembarham,12buahjamurpaohi,1/2batangwortel,1/2buahbrokoli,40gramkieci<br> Bahanbumbu:1sdtarakShao,mericabubukdangaramsecukupnya<br> <br> Caramembuat:<br> 1.Irisikanlidah,hamdanwortel,bumbuiikanlidah,sisihkan.<br> <br> 2.Susunbahan-bahansecaraberurutdanberlapismenyampingdiataspiring,misalnya1porsiikanlidah,1lembarwortel,1lembarham,1porsijamurpaohi,dansbgnya,akhirnyasiramkankieciygtelahdirendam.<br> <br> 3.Kukusikanselama10menit.Rebusbrokolidlmairpanashinggamatangutkhiasan.Akhirnyacampurkan3sdmsupayam,1sdtminyakbijan,garam,mericabubukdantepungsagusecukupnya,lalusiramkanatasikan,sajikan.<br> <br> Tips:Kandunganlemakdangaramhamagaktinggi,jadisebaiknyaAndamemakaislimham.<br> <br> （繙譯：語言專家諮詢公司，電話：23648988）</p><p>青紅椒蓮藕炒雞柳　脂肪比最低</p><p>聞煮價：$22/3人<br> 需時：15分鐘<br> 總卡路里：320/3人<br> 用易潔鑊炒嘅呢碟菜，耗油量非常少，是其中一個健康煮食法，加上雞胸肉是全隻雞中脂肪比例最少的部份，配合埋有營青紅椒及應節蓮藕一起炒，顏色豐富，延續新年氣氛！</p><p>咩料</p><p>雞柳半磅、*紅椒半隻、*青椒半隻、蓮藕1節、韭菜3條、21/2茶匙豉油、1茶匙生粉</p><p>速成法</p><p>1.先將紅椒、青椒及雞柳切絲、韭菜切段，備用。<br> 2.為免蓮藕切片後變黑，可將之放進凍水內，備用。<br> 3.用橄欖油起油鑊，將雞柳炒至半熟時，可放進其他材料繼續兜勻炒熟。最後以豉油及生粉埋芡便成。</p><p>KeepFit貼士</p><p>Ada：橄欖油含有不飽和脂肪，又無膽固醇，係健康食油嘅一種，不過原來佢跟同等份量嘅動物油擁有同等嘅熱量，所以多食都會肥㗎！<br> <br> *青紅椒<br> 擁有豐富維他命C的青紅椒，促進血管的健康，同時更能增強人體的抵抗力，遇到傷風感冒都無有怕啦！</p><p>髮菜蠔豉鮑魚菇湯　少油最健康</p><p>聞煮價：$12/3人<br> 需時：60分鐘<br> 總卡路里：215/3人<br> 「發財好市」睇怕大家喺新年都會成日食，不過大多數家庭都是以燜的方法去做這個菜，所以相對地油份就會比較多。只要我們轉一轉方式，以放湯的煮法去弄這個發財好市，你將會享受到另一番的滋味！</p><p>咩料</p><p>髮菜半両、*鮑魚菇8隻、蠔豉4隻</p><p>速成法</p><p>1.先將髮菜與蠔豉等乾貨放進凍水發10-15分鐘。<br> 2.再將所有材料放進4碗水內煲約45分鐘。<br> 3.最後加入適量的鹽作調味便成。</p><p>聞煮貼士</p><p>Judy：Kenneth話所有乾貨買返嚟都要浸水，咁樣食落先無咁多雜質㗎！<br> <br> *鮑魚菇：鮑魚菇跟其他菇類都一樣，是屬於高纖維的蔬菜之一，吃後有助排便。另外，它更含多糖體，可有效增強人體抵抗力及免疫能力。</p><p>冬菇瘦肉釀節瓜　少調味一樣惹味</p><p>聞煮價：$18/3人<br> 需時：25分鐘<br> 總卡路里：415/3人<br> 雖然要運用吓想像力先可以聯繫到釀節瓜為聚寶金錢，但只要你細心想想，這碟冬菇瘦肉釀節瓜，用料夠健康，煮法是以少油少調味為大原則。能吃到那麼有益有營養的餸菜，那豈不是好似袋錢入你袋?!</p><p>咩料</p><p>節瓜1條、瘦肉10両、冬菇5隻、3湯匙雞湯、1茶匙麻油、適量的鹽、胡椒粉及生粉<br> 調味：鹽3/4茶匙、生抽半茶匙、胡椒粉半茶匙、生粉1茶匙</p><p>速成法</p><p>1.將節瓜去皮後，以每2.5厘米的厚度切件，並刮去瓜中間的部份。<br> 2.另將瘦肉剁碎，加入已切粒的冬菇及調味料拌勻。<br> 3.瘦肉及冬菇餡料可釀進節瓜件中。完成後，將釀好的節瓜件隔水蒸8-10分鐘後，以雞湯、麻油、鹽、胡椒粉及生粉埋芡便成。</p><p>聞煮貼士</p><p>Ada：撲少少生粉喺節瓜面上先釀瘦肉同冬菇嘅餡料，咁就唔使咁易甩落嚟啦！</p></body></html>