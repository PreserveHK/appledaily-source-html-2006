<html><header><meta charset="utf-8"><title>9樓D座：情景錢罌　齌擺都得</title></header><body><h1>9樓D座：情景錢罌　齌擺都得</h1><p>大家呢幾日應該𢭃咗唔少利是，若然自問自覺性較低，怕自己左手嚟右手去，不如索性買個錢罌儲起佢，有個錢傍身始終好啲。去年潮流興懷舊，大大隻豬Look錢罌成為珍品，嚟到今年，錢罌趨向迷你兼有情景設計，佢已經係一件小擺設多過用來儲錢，唔夠擺利是錢咩？咪買多幾個囉！<br><br>文：拾壹<br>攝影：伍慶泉</p><p>HelloKitty純愛溫泉紀行</p><p>Hit爆軍曹各$40（i）</p><p>要數近期Hit到爆嘅卡通人物，非Keroro軍曹莫屬，今次他們一行5人，表面是一個毛公仔，背後的入錢孔暴露了他們是一個錢罌。</p><p>今期大熱情景錢罌</p><p>𠱁小朋友儲錢，當然要擊中小朋友的喜好，得意的動物造型錢罌當然冧到班小朋友，而近期市面亦推出了一堆的的骰骰、有埋景物襯底的情景錢罌，好似HelloKitty呢4款情景錢罌，拼埋一齊重可以串連成古仔，買晒4個你都咪話唔盞鬼，唔好話係小朋友，連大人睇到都心動。</p><p>Cute版豬仔錢罌</p><p>記得想當年細細個嗰陣都有個豬仔錢罌，紅色啤膠，粗製濫造，引唔起儲錢嘅興趣；但家陣市面豬仔錢罌的款式，個樣Cute到震，重搞鬼到可以俾你畫大花面，絕對吸引到你儲多幾個錢。另外兩款貓造型錢罌，就啱晒愛貓一族。</p><p>未儲錢先出血</p><p>新一代下下講求QualityofLife，連教子女養成儲蓄呢項良好習慣都要講吓生活藝術，變相鼓勵消費。名牌出品的錢罌動輒數百元，但又令你甘心奉獻猛話好抵咁買，啲錢跌入去嘅聲又好似真係好聽好多，藝術果然無價！</p><p>店舖資料</p><p>（a）Manis<br> （28318497）<br> <br> （b）Sanrio<br> （28318466）<br> <br> （c）NICI<br> （27990400）<br> <br> （d）西田百貨（文具部）<br> （26941111）<br> <br> （e）city'super<br> （25062888）<br> <br> （f）LOFT<br> （29713831）<br> <br> （g）RoyalSelangor<br> （27309555）<br> <br> （h）集雅廊<br> （28939403）<br> <br> （i）UML<br> （25775950）<br> <br> （j）monbebe<br> （29048833）<br> <br> （k）Argent<br> （28318488）</p></body></html>