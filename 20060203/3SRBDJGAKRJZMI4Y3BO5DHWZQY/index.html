<html><header><meta charset="utf-8"><title>學整餅示愛課程勁爆</title></header><body><h1>學整餅示愛課程勁爆</h1><p>朱古力被視為可催情，是愛侶傳遞愛意最佳禮物，親手搓揉的「濃情朱古力」更令對方「冧到痹」。今年的元宵適逢周日，烹飪學校教授製作朱古力及蛋糕的課程幾近爆滿，不少學校急忙加班授課，讓有心人也可在二月十四日（周二）情人節當天，趁午膳時間「整餅」示愛。</p><p>製朱古力僅三小時</p><p>天氣暖寒不定，但SogoClub課室內暖意濃濃，數名男女正細心搓揉朱古力漿，空氣瀰漫可可粉獨有的甜味。AppleKitchen經理Kingsly說，元宵及情人節前都有大批學生報讀製作蛋糕及朱古力課程，「識做朱古力嘅老師唔多，唔係咁多地方有得學。」<br> Kingsly說，課程會提供調製好的朱古力漿，只要按指示放入倒模或搓揉便可弄出三十多粒朱古力，每粒形狀及口味隨學員心意而不同，「加冧酒可以冧女；可可粉就甜中帶苦，好似愛情咁；多啲糖霜就甜甜蜜蜜；加提子咪年生貴子囉！」他說，各人力度及手溫不同，所製成的朱古力均獨一無二，只需花兩、三小時便可將連禮盒的製成品帶走。<br> 香噴噴的蛋糕也可令愛侶甜在心頭。洛堯坊顧問總廚江洛洋說，學員男女比例約一比三；女孩肯花心思製作複雜蛋糕，如將糖粉造心形盒，裏面加入蛋糕的「天作之盒蛋糕」；男孩着重「快靚正」，如簡單將鮮果放在撻皮的「蜜糖士多啤梨撻」。「但有啲男仔好有心，用朱古力搓成花瓣造朱古力花。」<br> 女孩怕胖，江洛洋說學員大都要求減低蛋糕糖份，也會按情人口味添加材料，如加入大量綠茶等。由於課程太受歡迎，今年特別在情人節當天加開早、午班應付需求，「每一個人入到嚟，都一定可以捧住個蛋糕走，送畀愛人。」<br> 記者：翁煜雄</p></body></html>