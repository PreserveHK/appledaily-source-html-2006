<html><header><meta charset="utf-8"><title>史諾比變大紅人</title></header><body><h1>史諾比變大紅人</h1><p>踏入狗年，好多城市都喺街頭擺放唔少狗裝飾應吓節。喺四川省會成都春熙路商業步行街上，布置咗城堡同埋卡通狗。中國人相信狗係人們忠誠嘅朋友，會為人帶嚟好運，加上狗嘅叫聲與漢字「旺」諧音，頓時令卡通狗成為新年大紅人。唔知大家鍾意史諾比（Snoopy）多啲，定係另一款卡通狗多啲呢？</p></body></html>