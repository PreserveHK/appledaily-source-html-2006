<html><header><meta charset="utf-8"><title>飯聞煮派：人日嗒正菜　7味圍喂喂</title></header><body><h1>飯聞煮派：人日嗒正菜　7味圍喂喂</h1><p>新年有食神，又團年飯又開年飯，重有不計其數嘅年糕、蘿蔔糕等煎炸食物，大魚大肉後，係時候清清腸胃，學吓潮州人整番味初七必煮嘅七樣菜。為集齊呢7樣菜，當地農民當日重可以隨意去人哋嘅農田採摘，所以話，生日大晒！<br><br>記者：陳慧茵<br>攝影：何家亮<br>Model：Ken、Bianca、銘、Bonnie@Salvador<br>示範：吳木興師傅@金島燕窩潮州酒樓（27366228）<br>地址：尖沙嘴梳士巴利道星光行2樓東座</p><p>七樣菜食勻發大財</p><p>聞煮價：$20/4人需時：40分鐘<br> <br> 有古講：當年潮州有對窮父子相依為命，有年初七兒子要去遠方做工，點知一去音訊全無，自此每年初七當日，老人家食飯都會預備兩雙筷；又有一年初七，老人家喺街執到幾棵菜，煮完等食途中，竟然收到阿仔寄嚟嘅平安信，重有埋家用㖭！自此，食「七樣菜」廣為流傳，重有「發大財、人長久」嘅意思㖭！所用嘅菜全部係潮州當造，而且甚好意頭，例如蘿蔔=清白、芹=勤等。</p><p>咩料</p><p>君達菜3両、春菜3両、白蘿蔔2両、潮州大白菜3両、潮州大芥菜3両、芹菜、蒜仔各小量、上湯10両、普寧豆醬1湯匙</p><p>速成法</p><p>1.蘿蔔洗淨去皮切條狀，放入湯中滾30分鐘後走油。<br> 2.君達菜及大芥菜飛水。<br> 3.將其餘材料以大火同炒3分鐘，收細火，加入上湯同煮2分鐘，以豆醬調味即可。</p><p>聞煮貼士：</p><p>聽師傅講，大芥菜同君達菜味比較苦澀同埋硬身，淨係佢哋先要飛水。提多你一樣嘢啦！記住臨熄火前先好落豆醬，因為煮菜嘅時候會吸鹹味，太早落好容易鹹得滯㗎！</p><p>英文：SevenVegetables</p><p>Ingredients:110gagaragar,110gspringgreens,75gwhiteturnip,110gChaozhoucabbage,110gChaozhoulargeleafmustard,alittleeachofceleryandgarlic,380gstockand1tbspPuningbeanpaste<br> Method:1.Cleanwhiteturnip,skinandsection.Putthemintostockandboilfor30minutes,thenparboilinhotoil.<br> 2.Quick-boilagaragarandlargeleafmustardinhotwater.<br> 3.Stir-frytheremainingingredientsoverhighheatfor3minutes,thenturntolowheat,addstockandcookfor2minutes.Seasonwithbeanpasteandserve.<br> Tips:Sincebothlargeleafmustardandagaragararehardandtastebitter,remembertoquick-boiltheminhotwaterfirst.Alsoremembertoaddbeanpasterightbeforeturningofftheheat,becausecookedvegetableseasilyabsorbsaltytaste,soifitisaddedtooearly,vegetablescangettoosalty.</p><p>印尼文：TujuhMacamSayur-sayuran</p><p>Bahan-bahan:110gramrumputlaut,110gramsawikecil,75gramlobakputih,110gramsawiputihTioCiu,110gramsawibesarTioCiu,sedikitseledridanbawangputih,380gramsupayam,1sendoksuptaocoPuNing<br> Caramembuat:1.Bersihkanlobakputih,kupasdanpotongmenjadibentukbatangan,rebusdlmsupayamselama30menit,lalugorengsebentar.<br> 2.Rebusrumputlautdansawisebentar,angkat.<br> 3.Tumissemuabahanselama3menitdngapibesar,lalukecilkanapidantambahkansupayammasakselama2menit,akhirnyabumbuidngtaoco,sajikan.<br> Tips:Sawibesardanrumputlautterasaagakpahitdankeras,jadiharusdirebussebelumdimasak,danjanganlupamematikanapisebelummenambahkantaoco,karenamenambahkantaocoketikaapimasihnyalaakanmenyebabkansayur-sayuranterlaluasin.<br> <br> 繙譯：語言專家諮詢公司，電話：23648988</p><p>步步高陞蟹塔　層層叠夠彈牙</p><p>聞煮價：$50/4人需時：25分鐘<br> <br> 炸蟹箝新年食唔少，潮州傳統菜式蟹塔你又試過未？將蝦及蟹肉打成膠狀再炸香，入口鮮甜彈牙，最好玩地方係用手揑成塔狀的過程，橫掂取其步步高陞好意頭，貪心一族不妨有咁高砌咁高！</p><p>咩料</p><p>潮州紅蟹1斤、馬蹄4粒、蝦4両、金華火腿、韭黃、鹽及胡椒粉適量</p><p>速成法</p><p>1.蝦洗淨去殼，以刀背壓成茸，加入鹽及胡椒粉調味，以手撻約20次至起膠。<br> 2.蟹蒸熟後拆肉，與已切粒的馬蹄、金華火腿及韭黃切粒跟蝦膠拌勻，用手拉成高身尖塔狀，蒸2分鐘後放滾油炸至金黃即成。</p><p>聞煮貼士：</p><p>最初以為將蟹急凍後放入蒸爐就得，原來手腳會散晒㗎！應該先用竹籤沿住蟹背伸入蟹身盡頭，向住蟹眼方向下一按，等隻蟹升仙先攞去蒸。</p><p>狀元及第粥　仔女讀書好</p><p>聞煮價：$50/4人需時：1小時30分鐘<br> <br> 平時食開嘅及第粥原來一樣有古講。話說人日既係良辰吉日，亦係一年伊始，古時人民最愛呢日食及第粥，希望可以「三元及第、金科高中」，而主要材料豬膶同豬腸就分別有「潤」者富「潤」及「長」生富貴嘅好意頭，雖然𠵱家無科舉，但好多家長為祝願仔女來年有好成績，都會煮及第粥攞個意頭。</p><p>咩料</p><p>豬肉1両、粉腸、豬肚、豬膶各1両、*白果4粒、上湯20両、南薑末、大地魚末、冬菜、芹菜、生粉、魚露、鹽及胡椒各小量、飯6碗</p><p>速成法</p><p>1.豬肉剁碎，以鹽及胡椒略醃，與大地魚末、小量生粉及水拌勻，撻約10次至起膠，以手唧成丸狀備用。<br> 2.肉丸、粉腸、豬肚及豬膶分別拖水至略熟。<br> 3.將已煮熟的飯與上湯同滾，放入其餘材料同煮5-10分鐘，加入魚露調味即成。</p><p>聞煮貼士：</p><p>師傅話：豬肚比較難熟，所以要先拖足水1個鐘；粉腸要灼30分鐘防韌；肉丸易熟，灼2分鐘就可以喇，反而豬膶過熟就會韌，拖水半分鐘就啱啱好喇！<br> <br> *白果：潮州人愛稱福果以避諱，白果要先灼30分鐘後才剝殼，否則通常一拍即散。去殼後1開2，並以水浸走面層衣，可減少白果苦味。</p><p>白鴿蛋官燕　滑溜好意頭</p><p>聞煮價：$740/4位需時：45分鐘<br> <br> 傳統壽宴或BB仔滿月一定有紅雞蛋食，尤其係滿月宴，散席前會先用雞蛋喺BB頭上滾一圈攞個好意頭先派畀賓客。話晒係人日，又整紅雞蛋未免太「行」，不如揀選更的骰滑溜的白鴿蛋，最重要係新年收落唔少嘅燕窩終於又可以大派用場喇！</p><p>咩料</p><p>印尼官燕8錢、雞胸1両、雞蛋白半隻、*鴿蛋6隻、上湯適量</p><p>速成法</p><p>1.先燉好燕窩，以上湯同煮5分鐘，放涼備用。<br> 2.雞肉剁成茸，加入蛋白及燕窩拌勻，蒸30分鐘。<br> 3.蒸鴿蛋後去殼及以上湯浸15分鐘，放滾油略炸後拌碟。</p><p>聞煮貼士：</p><p>揀雞肉都有學問㗎！最好揀雞針旁邊兩塊肉仔，因為最嫩滑，若果嫌刁鑽，改用雞胸肉都得。<br> <br> *鴿蛋：鴿蛋比雞蛋小，蛋白比雞蛋更滑溜。鴿蛋不能烚以防爆裂，可以軟身紙巾先逐一包起，放入水盤內，再於面層鋪上紙巾後隔水蒸，以避免蛋與蛋之間碰撞而爆裂。</p></body></html>