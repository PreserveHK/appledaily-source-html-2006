<html><header><meta charset="utf-8"><title>　　埃及採訪旅社耍得就耍 - 李八方</title></header><body><h1>　　埃及採訪旅社耍得就耍 - 李八方</h1><p>埃及大車禍無情奪去十四條寶貴生命，香港好多報紙都派出記者去到開羅同洪加達直擊，以第一時間向市民滙報最新進展。不過，捷旅旅行社嘅當地代表，就唔係好合作，好似噚日咁，好多行家都想去事發現場跟進家屬路祭情況，點知旅行社代表一路耍記者，呢頭話未安排路祭，嗰頭已經同中國領事講具體安排。<br> 到記者發現咗，諗住跟佢哋車尾時，又俾佢哋帶住遊花園，最終成功撇甩唔少記者。有記者質問領事點解唔可以採訪，佢只引述話家屬唔想；至於旅行社點解唔幫幫手，就冇人答到。<br> 到埃及協助善後嘅入境處代表都唔好得好多，事關有記者話，入境處往績麻麻，所以記者自求多福，自己搵窿路，費事入境處阻頭阻勢。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>