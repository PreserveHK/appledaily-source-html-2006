<html><header><meta charset="utf-8"><title>內地大學生人工低</title></header><body><h1>內地大學生人工低</h1><p>年初又係求職時候，喺嚴峻嘅就業形勢下，內地畢業生對薪金嘅期望愈來愈低，大多數係二千五百至三千蚊（人民幣．下同）之間，如果工作前景好嘅話，真係二千蚊一個月都肯。內地大學生月薪真係屢創新低，有知名大企業出千五蚊，喺東莞一個招聘會上，甚至有月薪五百蚊嘅空缺。好多學生都開始「企硬」捍衞薪金，但效果就唔太理想。</p></body></html>