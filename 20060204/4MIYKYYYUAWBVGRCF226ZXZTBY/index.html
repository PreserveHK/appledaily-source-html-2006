<html><header><meta charset="utf-8"><title>　　大手臂離《南早》　《虎報》社長過檔 - 李八方</title></header><body><h1>　　大手臂離《南早》　《虎報》社長過檔 - 李八方</h1><p>甫過年，傳媒行內又有大變動。震央係《南華早報》，佢哋阿大手臂（DavidArmstrong）終於辭晒在港嘅職務，唔再身在泰國心在港，專心去曼谷嗰邊嘅Post做DeputyCEO。<br> 大手臂離開《南早》唔令人意外，意外嘅係佢哋請咗《虎報》嘅社長兼老總MarkClifford過檔，出任EditorinChief。阿Mark之前係《BusinessWeek》亞洲區老總，又做咗《遠東經濟評論》，在行內好資深，但呢位栢克萊高材生在《南早》嘅工作做咩，八方就唔係好清晰；《南早》財經版主管剛劈炮，又有記者唔撈，唔知佢會否睇埋。<br> 《虎報》被人挖角，星島就內部調升湯錦標轉過去做老總。湯兄現時係《星島》財經版主管，佢走咗，睇嚟《星島》要請番個人。八方聽聞佢哋接觸過一啲行內人，但請咗未呢就唔知，想搵工者不妨打個電話去搵盧永雄或者蕭世和問問，聽講佢哋都好出得起錢。<br> <br> 傳真︰2623-9278<br> 電郵︰pf_lee@appledaily.com</p></body></html>