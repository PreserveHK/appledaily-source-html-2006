<html><header><meta charset="utf-8"><title>好狗波凸：人見人抱電視都咁狗</title></header><body><h1>好狗波凸：人見人抱電視都咁狗</h1><p>生日快樂，今日係初七「人日」，即係每個人嘅生日。𢭃咗咁多利是，<br>係時候「獲利回吐」，一於買番份生日禮物，送畀人又好，獎勵一下自己都好，<br>出來消費一下！狗年剛至，當然係揀番隻狗仔「波凸」應應節先！	<br><br>記者：梁學文　<br>攝影：陳偉強　<br>Model：Carrie、Ava、Steve</p><p>狗狗LCDTV攬住嚟瞓</p><p>呢部狗仔電視外形特別，咪理內容佢先搶到收視！將LCD內嵌喺狗仔身入面，狗仔造型夠晒Cute，令人一見就想抱抱。雖然畫面得9.6吋真係細咗少少，但係畫面就好Sharp。皆因採用ASIC（特定應用積體電路）和DCDi（定向關聯隔行掃描）技術，令LCD嘅體積細，同時又可以提供穩定同清晰嘅畫面。電視已經係香港人屋企嘅必需品，狗年買番部狗電視攬住嚟瞓，一邊睇施公點破奇案或者紀曉嵐同和珅大鬥法，一樂也。如果嫌電視劇悶蛋，亦可以駁部PS2打新《鬼武者》一樣得。可惜電視狗係用濕電，否則帶埋佢出街！</p><p>售價：新春特價$2,380（原價：$3,380/a）</p><p>潮流狗<br><br>18K白金鑽石狗仔手鏈</p><p>全鏈用18K白金製造，配上0.31卡鑽石，令手鏈閃閃生光。手鏈有5款唔同嘅吊墜，有狗骨頭、有狗仔等，款款都好Cute！<br> <br> $5,900/f</p><p>18K白金指環</p><p>唔好以為係耳環，其實係指環。有白金狗仔或者碎鑽狗仔兩款可以揀。<br> <br> $1,300-$2,000/f</p><p>18K白金電話繩</p><p>狗仔電話繩都係用18K白金打造，價錢唔算嚇鬼，啱晒鍾意浮誇嘅你。<br> <br> $800/f</p><p>18K鑽石頸鏈<br></p><p>18K白金頸鏈配上碎鑽狗仔吊墜，頸鏈閃鏈墜又閃，實行閃鬥閃！情人節快到，提早買定都唔錯，當係預早送禮都一樣得。<br> <br> $1,300/f</p><p>狗年Swatch送元宵燈籠</p><p>Swatch首次推出生肖特別版手表，紅色嘅設計繽紛開心，重送埋隻燈籠俾你過元宵節。<br> <br> $450/i</p><p>狗年AirForceI</p><p>年年都會用經典鞋款出新鞋，今年就再下一城，推出狗年版。顏色為紅橙色，鞋踭部份繡上狗圖案，鞋迷咪錯過。<br> <br> $649/i</p><p>薰衣草狗仔Office三寶</p><p>潮流興用香草/薰衣草減壓，此薰衣草狗仔系列一共有3款產品，分別係電話繩，、軟手墊同咕𠱸，一套三款可謂辦公室三寶。尤其係手枕同咕𠱸，當你做到攰嗰時就可以枕吓手，瞓吓咕𠱸，休息一下。</p><p>音樂狗<br><br>iDog跟足節奏Un</p><p>狗係小生命，養之前真係要諗清諗楚。不過養iDog玩具狗就唔同，只需要餵佢3粒電芯，你想養幾多隻都得！其實iDog係個喇叭，識唱歌，重識跟節奏搖頭擺腦！唔同嘅心情iDog重可以「唱」唔同嘅歌曲。最新推出係粉藍同粉紅色，面部嘅LED閃燈都改為星形（粉藍）同心形（粉紅）。<br> <br> $329/b（白）<br> $380/b（粉紅）<br> $380/b（粉藍）</p><p>Snoopy音樂木馬</p><p>Snoopy喺狗年就推出咗音樂木馬，只要你播音樂或者拍拍手，佢就會跟住拍子搖搖搖。佢重識得感應拍子，你拍得快啲同勁啲，佢就會搖得勁啲。<br> <br> $229/c</p><p>音樂狗錢罌</p><p>呢款音樂狗錢罌，只要擰吓佢條尾就有音樂聽。美中不足嘅係狗仔身唔係皮製，而係膠製嘅，質感不足。<br> <br> $59/d</p><p>工具狗<br><br>肉桂狗錢罌</p><p>新年𢭃利是，都要養成儲蓄習慣，教小朋友儲蓄最好就由狗仔錢罌開始。唔好睇小呢個錢罌，佢可以Set密碼又可以有響聲，重有閃燈㖭！<br> <br> $150/h</p><p>Snoopy手搖電筒</p><p>星爺嘅太陽能電筒只係笑話，呢支手搖電筒就唔同，手搖到一定時間之後，可以儲起能量。採用LED，令光度同耐用度得以提升。有電筒照住你，成年都有狗照啦！<br> <br> $399/c</p><p>點睇狗「波凸」？</p><p>ShopList：</p><p>a/Hannspree專賣店（25063323）<br> 香港銅鑼灣時代廣場8樓811-812店<br> <br> b/EEGameZone（29912679）<br> 沙田西田百貨專櫃<br> <br> c/C.Gift（23328593）<br> 旺角家樂商場F18A<br> <br> d/喜慶堂（29940803）<br> 旺角山東街36-36B地下<br> <br> e/科幻廊（27710629）<br> 旺角兆萬中心2樓220號舖<br> <br> f/ContinentalDiamond（35144153）<br> 旺角朗豪坊2樓203號舖<br> <br> h/SanrioGiftGate（21755882）<br> 尖沙嘴海運大廈港威商場3228號舖<br> <br> i/Swatch（27700046）<br> 旺角彌敦道610號荷李活中心地下G26舖<br> <br> j/NikeShop（23779660）<br> 尖沙嘴栢麗大道G33&amp;34號舖</p></body></html>