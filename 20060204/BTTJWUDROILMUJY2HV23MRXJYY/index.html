<html><header><meta charset="utf-8"><title>狗仔中醫：十秒KO涼茶　狗寶寶都要補</title></header><body><h1>狗仔中醫：十秒KO涼茶　狗寶寶都要補</h1><p>點為之對狗狗好？買好嘢畀佢食？晚晚帶佢落街玩？<br>當然重要關心佢健康啦。人要調理腸胃，狗亦一樣。狗仔有甚麼消化不良、頭暈身熱，身為主人大多會帶牠看獸醫，但用中藥醫理食湯藥、下針灸和按摩，一樣可以幫到狗仔，你會話：中藥咁苦涼茶咁淡，狗仔點會肯食？𠵱家即刻測試，話你知，狗仔飲涼茶重快過小朋友！<br><br>記者：馬靜兒<br>攝影：周旭文<br>Model：Isis（BabyBlue）</p><p>試藥敢死隊<br><br>Coffee</p><p>品種：金毛尋回犬<br> 性別：男<br> 年齡：2歲半<br> <br> 醫師話：<br> 金毛尋回犬容易盤骨有事，最好每年給牠照X光。</p><p>妹妹</p><p>品種：松鼠狗<br> 性別：女<br> 年齡：1歲半<br> <br> 醫師話：<br> 松鼠狗易有氣管問題，年紀大了容易患心臟病。</p><p>檢查—先Check牙脷嘴</p><p>狗仔有病，主人會帶牠看獸醫，但想調理身體又點？睇中醫囉！中藥可改善其胃口和呼吸系統等毛病，皮膚病就可以幫牠浸中藥或敷中藥。大細狗都得，今日我哋就搵來兩隻無病無痛的狗仔看中醫，兼試飲涼茶。<br> 檢查開始，中醫顧問曉飛大師會先聽聽狗仔的心肺跳動，再檢查舌頭、牙齒，看牠有否口臭，再摸骨看有否骨折。妹妹飲食有問題，不吸收，較同齡的松鼠狗瘦弱，毛色稀疏，欠缺光澤；而大狗Coffee就過度活躍，但毛色暗啞。</p><p>按摩	—狗不再高竇</p><p>咪以為得你愛按摩，其實不論大狗或細狗，無一不愛。醫師說，狗仔如有食滯、風濕、關節炎或消化不良都可以按摩，按摩可以增加血液循環和免疫力。一按之下，妹妹由本來的高竇冷漠，即時變得跟大師有交流。</p><p>針灸—好狗不怕針</p><p>一般狗隻有不良行的情況，都可以利用針灸治療。去睇親中醫總見到有人怕針。嗱，你睇吓，做人分分鐘唔夠狗仔大膽，事關狗仔唔怕大長針，加上師傅落針準，落咗針狗仔都唔覺。</p><p>涼茶—大狗鍾意飲</p><p>究竟人飲涼茶和狗飲涼茶有何分別，大師話份量不同。因為狗仔不喜歡飲苦味，為了𠱁狗仔飲，就要多加一點紅棗或蜜棗，等佢哋容易入口啲！</p><p>動物中醫小知識</p><p>一.人減肥要節食，狗仔減肥有何方法？<br> 答：山楂、草決明和澤瀉是狗仔減肥的湯藥。</p><p>二.怎樣才可令狗毛看起來有光澤？<br> 答：何首烏、靈芝、淮山和芡實煲成的湯藥對狗仔有美毛作用。</p><p>三.吃甚麼對狗仔的牙齒有益？<br> 答：淮山、兔絲子和桑寄生都對狗仔的牙有益。（由於用藥份量好重要，如何用藥還是建議由中醫決定。）</p><p>香港中醫動物醫院（68323323）<br> 地址：灣仔克街5號展鴻大廈1樓B室<br> 收費：顧問費$180-250、藥材$50/日、針灸治療$250、穴位推拿$200</p></body></html>