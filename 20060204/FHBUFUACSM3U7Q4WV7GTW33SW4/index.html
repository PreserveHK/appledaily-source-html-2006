<html><header><meta charset="utf-8"><title>MadeinHK巴士模型夠細緻</title></header><body><h1>MadeinHK巴士模型夠細緻</h1><p>踏入狗年，市面有唔少精品都以狗做主題，連售賣巴士精品同模型嘅巴士精品專門店都推出咗一款狗年別注版巴士模型，車身同車頂都印有一隻金毛尋回犬，襯個金色車身，夠晒好意頭，另外一個屋村巴士站情景模型，係店主自己親手設計，場景細緻無比，媲美日本汽車模型。<br><br>記者、攝影：黃婉冰</p><p>狗年版巴士模型$288</p><p>特別為狗年設計的狗年巴士模型，前後左右都會見到呢隻咁Cute嘅金毛尋回犬。</p><p>屋村巴士模型$338</p><p>七十年代屋村樓下個巴士站，做到真嘅一樣，擺埋架舊款中巴同福士麵包Van落去，簡直好似時光倒流三十年！</p><p>12"巴士錢箱$88</p><p>款式同巴士入錢個錢箱一樣，買返屋企唔知會唔會好似真錢箱一樣，日日有人奉獻呢？<br> <br> 售賣點：80M<br> 電話：35149233</p></body></html>