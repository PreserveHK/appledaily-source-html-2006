<html><header><meta charset="utf-8"><title>吳君如挺肚赴台大陣仗</title></header><body><h1>吳君如挺肚赴台大陣仗</h1><p>台灣東森電視台即將播出劇集《天下第一媒婆》，有份演出嘅吳君如喺嚟緊嘅十一號，會挺住已經六個月嘅大肚去台灣宣傳。不過據聞吳君如事先開出「嚴禁拿孕事炒作」條款，如果唔係就唔去咁話。據悉，東森打算安排一個婦產科醫生、四個保安隨行，又安排佢坐頭等艙等等，真係巴閉。</p></body></html>