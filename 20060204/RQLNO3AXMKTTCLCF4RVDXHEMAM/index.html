<html><header><meta charset="utf-8"><title>張敬軒為救愛犬搬家</title></header><body><h1>張敬軒為救愛犬搬家</h1><p>張敬軒噚日擔任港台節目客席主持，提到上年十月開始，廣州禁止養大狗，軒仔成家人為咗兩隻大狗，就搬咗去順德住，佢話：「如果唔帶走啲狗，就會俾人捉去人道毀滅。所以我同朋友想喺網上發起搞愛護動物組織。」年初四生日嘅軒仔話有女性朋友做咗個生日蛋糕畀佢，不過緋聞女友王菀之就冇送。</p></body></html>