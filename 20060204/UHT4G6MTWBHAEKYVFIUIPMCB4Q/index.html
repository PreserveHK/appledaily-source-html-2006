<html><header><meta charset="utf-8"><title>　　劉遵義北上會女友 - 李八方</title></header><body><h1>　　劉遵義北上會女友 - 李八方</h1><p>中大校長劉遵義趁住農曆年，向中大校友發出e-card（圖）拜年，祝大家新春大吉。劉校長當年捨美國史丹福大學高薪厚職來港，一說同佢當時與第二任太太剛離婚有關，皆因佢想離開傷心地。咁佢𠵱家相信已經完全「康復」，因為八方聽聞，校長時常北上，除咗要加強同祖國溝通，希望收多啲大陸學生外，重順道去探望吓知心好友㖭。<br> 記得劉校長○四年來港時剛好六十，即係𠵱家都只係六十出頭，唔算好大年紀，呢位于右任嘅外孫喺海峽兩岸都好吃得開，如果佢再婚，會係學術界一件盛事。嗱，劉校長𠵱家係單身貴族，校長府又欠缺一位女主人，佢聽日請埋八方去佢府邸「漢園」拜年，八方一定親身祝佢蜜運成功。<br> <br> 傳真︰2623-9278<br> 電郵︰pf_lee@appledaily.com</p></body></html>