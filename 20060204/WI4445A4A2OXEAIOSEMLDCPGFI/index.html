<html><header><meta charset="utf-8"><title>七彩頭：七彩狗條姐姐嚟喇</title></header><body><h1>七彩頭：七彩狗條姐姐嚟喇</h1><p>除咗幫狗仔剪個新髮型、着吓靚衫外，有無諗過點樣幫佢哋扮靚？不如試吓染髮整個爆炸頭，定必全場矚目。唔想咁誇張，可以幫狗仔搽指甲油，甚至做埋彩繪圖案，實行人狗孖公仔行街街，失散咗都冇有怕啦！<br><br>記者：曾靜茵　<br>攝影：陳智良、林栢鈞<br>Imagegirl：Yankee　<br>鳴謝：杜比專業寵物美容</p><p>染劑冇味冇甩毛</p><p>嘩！將狗仔個頭染到五顏六色，有人大嗌cutie，亦有人話殘忍，但無論點都唔可以喺屋企求其用染料幫狗仔做highlight，因為寵物所用嘅染色劑有別於人用。杜比專業寵物美容老闆兼香港寵物美容師協會（註冊）主席譚偉雄話：「狗仔專用染色劑係由日本訂購，當中不含水銀及雙氧成份，唔會有難聞氣味，狗仔亦唔會因染色後大量甩毛。」<br> 唔係隻隻狗都能夠染出理想效果，最適合做染色嘅係貴婦狗及比熊犬，因毛較長，創作空間大。毛髮較深嘅犬種，則較適合染啡、紅、綠等顏色。</p><p>變身stepbystep</p><p>狗仔highlight染色價錢<br> 單色6吋以下圖案$100	（每增一色加收$50）<br> 單色6吋以上圖案$200	（每增一色加收$80）<br> 貴婦圓球highlight每個$50起<br> <br> 杜比專業寵物美容（23752616）<br> 地址：土瓜灣馬頭圍道193號地下</p><p>花甲勁貴氣</p><p>近年興起水晶甲、彩繪甲熱潮，但連狗仔都要做花甲，你又聽過未？適逢今年狗年，當然要幫狗仔扮靚去party，最特別係為佢搽指甲油；想玩花臣，可以畫埋花甲，圖案顏色重可以襯埋主人㖭。<br> NailCollections美甲師Beatrix話：「狗仔指甲較細，要塗上sharp嘅顏色先顯眼。」另外，不同品種嘅狗，指甲顏色都應不同，好似松鼠狗本身指甲偏黑，上色前須塗上白色底油。若狗仔指甲屬透明，且尺寸大，則可任意創作圖案。</p><p>花甲stepbystep</p><p>人狗美甲典範</p><p>美甲師Beatrix同愛犬一同塗上紅色，簡簡單單夠晒sharp。</p><p>價錢：<br> 狗仔美甲：$380（彩繪與淨色同價）<br> 主人美甲：日式光療樹脂植甲（全套）連日式平面彩繪，原價$1,230特價$630<br> 水晶立體花（每指）$50<br> <br> NailCollections（23673277）<br> 地址：尖沙嘴厚福街3號華博商業大廈503-505，507室</p></body></html>