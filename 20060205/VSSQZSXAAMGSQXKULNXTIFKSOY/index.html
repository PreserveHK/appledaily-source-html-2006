<html><header><meta charset="utf-8"><title>　　單仲偕回憶一舞定終身 - 李八方</title></header><body><h1>　　單仲偕回憶一舞定終身 - 李八方</h1><p>新正頭，八方周街去𢭃利是，噚日就同啲行家去咗立法會議員單仲偕屋企拜年，原來阿單同太太陳英儀，有一段羨煞旁人嘅戀愛路。阿單話，其實中一就認識英儀，重膽粗粗讀中二時喺一個舞會入面請佢跳舞。跳吓舞、讀吓書，兩個人中五開始墮入愛河，至八六年結婚，兩個人可以話係一舞定終身。阿單話，兩公婆絕少鬧交，感情重好好，加上有埋兩個愛情結晶品子曦同子灝，真係「onelifeonelove」。<br> 不過，原來幸福背後都有過一段小風波。話說阿單原本打算喺八五年結婚，但當年被同屬民主黨嘅李永達拉攏，攞咗幾萬蚊老婆本走去葵青區選區議員，當年阿英儀重幫手整banner，好彩阿單順利選出，無辜負女友心意，一年之後大家就拉埋天窗。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>