<html><header><meta charset="utf-8"><title>麻雀友搶行桃花運<br>家棟教田蕊妮利是三級制</title></header><body><h1>麻雀友搶行桃花運<br>家棟教田蕊妮利是三級制</h1><p>林家棟與田蕊妮近期因合作拍戲兼打麻雀而成老友，日前二人應節到商場玩金狗，家棟更與田蕊妮搶着走到桃花下行桃花運，由於田蕊妮對首年封利是大感頭痛，故家棟即場教授她封利是的秘訣。</p><p>林家棟和田蕊妮（大塊田）最近因合作電影《超班寶寶》而成為老友，前者說話啜核，後者近得老公杜汶澤多亦伶牙俐齒，難怪兩人惺惺相惜，日前為應節還專程到太古城商場玩金狗，其間家棟走到桃花下，表明想行桃花運，想不到大塊田也不輸蝕搶着到花下兜圈，並笑說：「桃花可以代表好多嘢嘅。」</p><p>輸錢稱孔融讓梨</p><p>其實大塊田與家棟在拍戲前才剛認識，緣自攻打四方城，大塊田說：「幾個月前識佢嘅，起緣喺張麻雀枱，打過一場牌，佢好好打，牌品冇得頂，但牌章就唔夠膽講，嗰晚佢輸錢，我係技術性擊倒佢。」家棟卻跟她鬥嘴說：「細個時學識孔融讓梨，第一次無謂咁盡，千幾蚊，大家食餐飯囉。」</p><p>發夢三萬唔夠派</p><p>家棟又稱過年會到大塊田寓所拜年，向她及杜汶澤𢭃利是，婚後首年派利是的大塊田就愁眉苦臉，原來她連發夢也想起派利是，她說：「我有晚發夢問我老公，話派三皮嘢（三萬）利是夠唔夠？佢即刻話：『你都腎嘅！三皮邊夠呀？樓下便利店都要派呀！』」<br> 家棟即時向大塊田獻計說：「日日開工嘅派五十、一百，唔係好熟就二十，我開工都有派嘅。」大塊田便說：「派畀我呀？」但家棟卻笑說：「我未結婚，畀廿蚊你。一係咁，你畀八十我，咁我唔使找錢畀你！」<br> 採訪：朱倬誼　攝影：陳偉權<br> 場地：太古城商場</p></body></html>