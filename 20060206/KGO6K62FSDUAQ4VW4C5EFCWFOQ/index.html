<html><header><meta charset="utf-8"><title>花𡃁Can：06熱爆　面青唇白</title></header><body><h1>花𡃁Can：06熱爆　面青唇白</h1><p>新一年新開始，由頭到尾都要做好準備，女生們最關心嘅當然係化個最潮嘅靚妝啦！打開雜誌，無論styling定fashionshow都見到青口白面嘅model，nudelook素顏將是06年熱爆潮妝，就連戴夢夢同星級化妝師OmixB都親身力撐，學嘢喇！<br><br>記者：許維雅<br>攝影：黃子偉<br>Makeup：OmixB<br>Hair：Morris.T@O4Orient4</p><p>至愛啡色</p><p>夢夢係典型懶人，平時出街都喜歡簡單貪方便，戴帽，着T-shirt、牛仔褲，但如果要出show，便會偏愛塗啡色眼影，因為佢覺得啡色配搭範圍廣，無論sporty或斯文look都襯得上。除此，啡色眼影又可以遮掩朝早起身眼部浮腫問題，加上永不會out，十分好用。<br> 「Nude妝係今年至hit潮流，我最鍾意以nudelook配襯民族色彩嘅衫，如khaki色one-piece裙、麻質衫等，成個人望落去cool好多。」</p><p>濃密睫毛最重要</p><p>貴為夢夢和李彩華御用化妝師嘅OmixB認為，nudelook都可以喺眼妝上配襯pastelcolor如淺粉綠、粉藍等，又或金屬色嘅smokyeye；嘴部要偏向淺粉紅。「我覺得最重要係mascara，一定要夠濃密，長唔長唔緊要，突出嘅眼睛係整個妝嘅靈魂所在。」</p><p>明星潮界鬥「病」</p><p>OmixB教你點nude<br><br>Eye</p><p>先掃粉紅眼影於眼窩，掃珍珠白眼影於眉骨。可加橙色和紫色眼影塑造眼部輪廓。</p><p>塗上眼線液。要令眼睛突出，可用灰色眼影加重上下眼線。掃黑色濃密睫毛液，眼尾上下眼角黐羽毛狀假睫毛。</p><p>Cheek</p><p>胭脂基本上可以唔塗。若面部輪廓唔突出，可輕塗淺色胭脂在顴骨後位置。</p><p>Lip</p><p>塗肉色lipgloss或閃亮唇膏。想加強nude嘴效果，可先用concealer打底。</p><p>Makeuptips</p><p>面形闊嘅女生必須加重兩邊面頰陰影，T字位掃閃亮如珍珠白粉底，勾出輪廓。</p><p>豬腸頭最啱key</p><p>今年多個06'fashionshow都以豬腸曲髮配nudelook化妝，塑造古典味。髮色上可大膽起用深淺啡、金色等，效果更突出。</p><p>Raffles不可少</p><p>今年raffles恤衫走勢凌厲，不少fashionshow或時裝書上，都有古典味嘅raffles上衣襯短裙短褲，配合nudelook豬腸頭形象。</p><p>妝物推介</p><p>Shops</p><p>a.ChristinaDior（35211386）<br> b.shuuemura（25135622）</p></body></html>