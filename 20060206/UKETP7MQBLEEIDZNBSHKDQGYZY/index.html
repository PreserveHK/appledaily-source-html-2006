<html><header><meta charset="utf-8"><title>泰國中小學開漢語課</title></header><body><h1>泰國中小學開漢語課</h1><p>近年泰國愈嚟愈重視漢語教育。泰國教育部○五年制訂咗漢語教學新政策，計劃○八年前喺二千間泰國中小學開設漢語課程，將漢語教學深入到初等教育。目前喺泰國，漢語正逐漸成為同英語並重嘅主流外語，好多人都開始閱讀泰國發行嘅中文雜誌。</p></body></html>