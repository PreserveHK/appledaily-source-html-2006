<html><header><meta charset="utf-8"><title>Hea：爛仔襲港板友圍實唔放</title></header><body><h1>Hea：爛仔襲港板友圍實唔放</h1><p>上星期五，修頓球場變成Skatepark，全港一半的板仔一湧而至，目的只為一睹同樣來自費城有「滑板界Iverson」之稱的StevieWilliams與其DGK隊友一顯身手。有香港板友話等咗5年喎，是板界的一大盛事，就連Sam仔許懷欣都嚟趁熱鬧。同場香港板友更進行了一輪GameofS.K.A.T.E.，冠軍可現兜兜攞走六千大元。<br>Stevie今次表現雖然有小小失準，但在場板友都拍案叫絕，踩踩吓板無端走去打籃球，原來佢嘅球技一樣了得。簽名、合照通通無托手踭，冧爆全場Fans！<br><br>記者：陸伊琳、曾靜茵　<br>攝影：林栢鈞</p><p>大師失手型過人</p><p>千人恭候</p><p>其實今次Stevie來港是亞洲之行的第1站，第2站是首爾，明天會到最後1站東京。今次大會特登Book咗4分1個修頓球場成個下晝，讓Stevie獻技之外，亦舉行一場本地板友踩板大賽。Stevie與隊友一落到修頓，近千個板友及街坊已早在場中恭候，掌聲尖叫聲充斥全場。</p><p>賽果爆冷</p><p>其實香港個板圈不大，約500人，據講當日都有200多個板友到來。今日最後4強有2位在板界略有知名度，包括曾經在香港板賽勝出的阿俊及Johnny，其餘2位分別是阿龍和康仔，比賽規則好似籃球的OUT玩法，跟住對手做動作，跟不上為之輸。連場激戰，2位大熱人馬阿俊及Johnny都輸了，而阿龍憑一個360度flip（即塊板在空中一齊自轉及公轉）最後贏了康仔，攞走$6,000。</p><p>其他「爛仔」高手</p><p>Stevie的隊伍叫DGK，即爛仔的意思（DirtyGhettoKids），非常有趣，即睇其他爛仔有幾勁！</p><p>搵錢家族DGK</p><p>DGK在2002年尾成立，是由StevieWilliams與一班志同道合組成的隊伍，像一個大家庭，應該話係一個識搵錢嘅家族，皆因佢哋懂得將踩板變成一盤生意，寓工作於娛樂。他們推出自家品牌DGK的板、衫，又懂得找贊助商合作搵真銀。</p><p>Rbk殺入板界</p><p>Reebok（Rbk）第1次踩入板界，搭上殿堂級街頭滑板友StevieWilliams，共同合作推出Rbk首對板鞋，名為RbkDGKWorkoutLo，Stevie當然有份參與設計行列，他竟然選擇了Rbk90年出產的Basic鞋款──WorkoutLo。原來早在90年代初板鞋還未普及，好多板友都會穿起這對WorkoutLo來踩板。剛抵港嘅DGKWorkoutLo，雖然款式簡單，但Stevie加入了不少Detail的改動，例如質料、鞋底用料、顏色配搭等等，都好合板友心水。</p><p>8Five2　　<br> 25739872<br> 銅鑼灣謝斐道506-508號聯成商業中心<br> 2樓3室</p><p>等足5年！</p><p>StevieProfile　</p><p>職業：滑板手<br> 獎項：2005年美國FTCStreet比賽第2名<br> 生日：1979年12月17日<br> 出生地點：美國費城南部<br> 第1次玩板：13歲<br> 玩板頻密度：日日玩<br> 用腳：Goofy（即右腳在前方），但玩Switch（轉腳）了得，所以Regular（即左腳在前方）都冇問題<br> 擅長：踩街、玩Manual（即將不同動作組合一起）及Switch（轉腳）<br> 成名動作：HardflipBacksideTailslide<br> 踩板點：費城LovePark及三藩市Pier7</p></body></html>