<html><header><meta charset="utf-8"><title>吳崇武求到上籤</title></header><body><h1>吳崇武求到上籤</h1><p>政府官員每逢年初三都去沙田車公廟，為香港運程求籤，今年好彩求到上籤。<br> 華懋售樓部經理武哥吳崇武，年年都去車公廟求籤，上個禮拜六，與美聯一眾新界高層去拜神，祈求樓市繼續興旺，價量齊升。聽講，同樣係上籤。<br> 武哥今年買咗三支超巨型大香，有半個人咁高。<br> 咁美聯高層又求乜呢？就係事事順利，以及喺各大新盤都繼續連場大勝。</p></body></html>