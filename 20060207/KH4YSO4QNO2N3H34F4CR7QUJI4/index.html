<html><header><meta charset="utf-8"><title>9樓D座：細路大得快　3折置裝唔肉赤</title></header><body><h1>9樓D座：細路大得快　3折置裝唔肉赤</h1><p>記得細個買衫時，媽咪例必買大一、兩個碼，原因係細路仔大得快，買大啲個碼一定無蝕底，但試問有邊個鍾意着住長到要摺袖兼拖地嘅衫褲見人？今勻英國童裝品牌Candy春裝，開倉減價低至3折，Size由6個月到8歲都有齊，想買FitSize又得，買大幾個碼留番遲啲着亦得；同場還有其他童裝衫，部份長袖Tee平到十幾蚊就有交易，阿媽幫仔女置裝又可以慳番筆。<br><br>文：鄺天樂　攝影：林栢鈞　模特兒：童童、易庭@TheGroup</p><p>On童童(左)<br> 白底花花棉褸　<br> 原價：$320　開倉價：$106<br> 桃紅色貓咪長袖Tee　<br> 原價：$207　開倉價：$69<br> 彩間長褲　<br> 原價：$147　開倉價：$49<br> <br> On易庭(右)<br> 墨綠色夾棉漁夫褸　<br> 原價：$320　開倉價：$106<br> 紫色橙間長袖Tee　<br> 原價：$156　開倉價：$39<br> 卡其斜布長褲　<br> 原價：$230　開倉價：$59</p><p>拜年LookLastCall</p><p>未過新十五都係拜年時，打扮得意可愛嘅小朋友份外討人歡喜，𢭃利是都𢭃得多啲。想作最後衝刺𢭃封大利是？咁就要着得一身Cute啲。貪靚的童童白底花棉褸襯桃紅色貓咪長袖Tee靚絕全場，再加埋條彩間長褲，簡直令漁夫褸型男易庭暈浪暈得一陣陣。</p><p>烈火戰車大Print</p><p>不少男孩子的童年夢想都係希望做個有型有款的賽車手，型爆賽車圖案長袖Tee質地柔軟又能吸汗，襯晒跳跳扎的好動男孩，適合2-3歲着。<br> 原價：$220　開倉價：$51</p><p>米妮Tee女孩至愛</p><p>米奇同米妮一向都係小朋友至愛，呢件米妮粉黃橙間長袖Tee顏色鮮豔，女孩子必定一見傾心，Size啱2-3歲。<br> 原價：$170　<br> 開倉價：$55</p><p>春田花花搬上身</p><p>冬去春來花兒開，童童一於換季迎初春，全身花碌碌；易庭都唔執輸，着番件天藍色防水夾棉褸，一個可愛小花，一個蔚藍晴天，簡直用身體同你講：春天嚟喇！</p><p>On易庭(左)<br> 天藍色防水夾棉褸　<br> 原價：$280　開倉價：$85<br> 黑色衞衣　<br> 原價：$185　開倉價：$59<br> 啡色棉質長褲　<br> 原價：$150　開倉價：$39<br> <br> On童童(右)<br> 全棉花花外套　原價：$240　開倉價：$74<br> 全棉花花短裙　原價：$180　開倉價：$89<br> 粉紅白間長袖Tee　原價：$110　開倉價：$19</p><p>彩花夾棉褸</p><p>初春天氣乍暖還寒，但着到一身春裝當然無理由着番件顏色黑沉沉又厚實實的大褸。呢件印滿花仔圖案的夾棉褸，顏色Sharp之餘，又唔會太焗身，喺涼涼哋嘅初春着就最適合。<br> 原價：$320　<br> 開倉價：$106</p><p>立體花花套裝</p><p>春天第一大活動梗係遊山玩水、享受春日好天氣啦。釘上立體花花的小套裝，一定冧到小女孩，備有6個月-2歲尺碼。<br> 紅色上衣　<br> 原價：$207　開倉價：$69<br> 粉藍色長褲　<br> 原價：$189　開倉價：$62</p><p>碎花小天使</p><p>碎花絕對令不少女士又愛又恨，全因碎花靚得來卻難Carry，但對於小女孩來說，碎花絕對不成問題。呢條小圓領粉紅碎花連身裙Size由6個月至2歲Size都有，令小女孩變成漂亮可人兒。<br> 原價：$260　開倉價：$79</p><p>Sharp醒運動Look</p><p>小朋友懶咗成個農曆新年假，重食咁多賀年糖果糕點，係時候做吓運動。唔好以為做運動就可以着啲薄身衫，出完一身汗後又唔夠衫，好易凍親，病咗就唔好。以下呢幾款運動裝，質地吸汗又保暖，襯埋一套着咁就醒目晒。</p><p>On童童<br> 粉紅色外套　<br> 原價：$360　<br> 開倉價：$83<br> 白底彩間長袖Tee　<br> 原價：$240　<br> 開倉價：$81<br> 夾棉防水長褲　<br> 原價：$270　<br> 開倉價：$93</p><p>On易庭<br> 黑色夾棉背心　<br> 原價：$320　<br> 開倉價：$93<br> 天藍色鱷魚仔長袖Tee<br> 原價：$196　<br> 開倉價：$49<br> 夾棉防水長褲　<br> 原價：$270　<br> 開倉價：$93</p><p>一套過唔使襯</p><p>大人鍾意着運動Track　Suit去跑步做Gym，貪其有型得來方便唔使襯。小朋友都一樣，WinniethePooh運動套裝，着起鮮豔紅色零舍Sharp，備有2-3歲尺碼。<br> 上衫<br> 原價：$280　開倉價：$111<br> 長褲<br> 原價：$229　開倉價：$91</p><p>跳跳虎外套</p><p>小朋友玩到滿身大汗，重要着住件厚衞衣，就算唔焗病，都焗到發脾氣。一件厚身外套加件薄Tee嘅組合，熱時可脫掉外套，凍又唔怕冷親。<br> 原價：$300　開倉價：$100</p><p>BB連身衣一律$19</p><p>想最愛BB着得可愛又舒服，揀衫時除了注意款式外，質地都好重要，BB着全棉質地一定唔會唔舒服，有HelloKitty、格仔同橫間俾你揀，備有初生至12個月嬰兒尺碼。</p><p>HelloKitty連身衣</p><p>原價：$110　<br> 開倉價：$19</p><p>粉紅格仔連身衣</p><p>原價：$110　<br> 開倉價：$19</p><p>間條連身衣</p><p>原價：$110　<br> 開倉價：$19</p><p>開倉資料</p><p>日期：2006年2月7日至11日<br> 時間：10:00am-7:00pm<br> 地址：中環德輔道中130號大生銀行大廈603-604室<br> 電話：24268092<br> 付款方法：現金<br> ＊以上童裝大部份均有2-8歲尺碼，惟小量僅有斷碼Size。</p></body></html>