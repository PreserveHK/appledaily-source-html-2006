<html><header><meta charset="utf-8"><title>狗年新機停不了（一）潮款玩到盡</title></header><body><h1>狗年新機停不了（一）潮款玩到盡</h1><p>噚日同大家預報咗幾部06年日本機王，其實重有多款機王級今年陸續登場，意猶未盡下當然為讀者不停送上，等大家Plan吓今年換乜機都好吖！<br>記者：陳國輝</p><p>N3250變身扭計骰</p><p>由韓Phone開創嘅旋屏玩法，早就被唔同牌子手機玩殘玩謝！不過，對直身機情有獨鍾嘅Nokia嚟講，卻有另一番見解；去年底，佢宣布06年會推出一部機身能作上下扭擰嘅N3250，上半部份係屏幕，下半部份就由音樂鍵及數字鍵正反兩面組成，機內設置最新版本MusicPlayer，只需要將音樂鍵嗰面擰向自己，就可以播歌，用落簡單，好似玩扭計骰咁，夠晒過癮！<br> <br> 第一季推出/注目度：★★★★★<br> 規格：SM三頻、26萬色彩芒、200萬像素鏡頭、eAAC+數碼音效解碼器、音樂播歌鍵</p><p>X810音樂指揮棒</p><p>自從SAMSUNGD508拎咗個Design大獎之後，已奠定佢由摺機轉「形」玩滑蓋嘅事實；不過呢次更激，聽歌為主嘅X810除咗繼續滑蓋，機身更比前作Slim好多；當Keypad拉出嚟之後，纖細幼長嘅機身，恍如一支音樂指揮棒；擺放於屏幕以下嘅4方向掣，搖身變成為旋轉導航鍵，揀歌、操作易如反掌。</p><p>第二季推出/注目度：★★★★☆<br> 規格：GSM三頻、26萬色彩芒、130萬像素鏡頭、旋轉導航鍵、T-Flash卡、藍芽</p></body></html>