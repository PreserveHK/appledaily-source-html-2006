<html><header><meta charset="utf-8"><title>蔡一傑牛一𠱁人瑞</title></header><body><h1>蔡一傑牛一𠱁人瑞</h1><p>蔡一傑趁昨日三十九歲生日，他與歌迷和老友髮型師JackyMa到香港仔一老人院做義工，替長者剪頭髮。穿上唐裝衫的傑仔，拿着兩大籃水果出現，又向長者大派頸巾和跟他們傾偈。</p><p>遇婆婆fans</p><p>傑仔還遇上婆婆fans，該位婆婆說：「草蜢有個有六隻手指嘅。」傑仔表示那人正是哥哥蔡一智，最後耆英們送上利是和紅雞蛋給傑仔。<br> 傑仔表示希望多做善事回饋社會，他說：「年年生日都飲飲食食好冇意義，所以今年就幫公公婆婆剪頭髮。如果我有少少影響力，好想感染其他人都做多啲善事。有個台灣歌迷自從九六年開始，就用我個名義捐錢畀慈善機構，幫助啲非洲兒童，唔經唔覺今年已經十年啦，我覺得好有意義，係我最鍾意嘅生日禮物。」<br> 採訪、攝影：王連連</p></body></html>