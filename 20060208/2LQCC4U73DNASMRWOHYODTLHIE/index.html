<html><header><meta charset="utf-8"><title>八街站：揀通菜莖部要有力</title></header><body><h1>八街站：揀通菜莖部要有力</h1><p>蕹菜俗稱通菜，有水旱之分㗎！旱蕹（俗稱青通）葉同莖係深綠色，莖比較細小；水蕹葉同莖都係淺綠色，莖嘅顏色比葉更淺，莖身較粗。啲人話食通菜會抽筋，邊有根據㗎！經常食通菜重可以補充鐵質㖭！如果要揀通菜當然要莖葉鮮明，攞起手時莖要有力，唔會輕易扭曲就為之正菜喇！</p></body></html>