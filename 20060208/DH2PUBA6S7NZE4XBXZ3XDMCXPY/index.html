<html><header><meta charset="utf-8"><title>飯聞煮派：LuLu媽煮雞菲常簡單</title></header><body><h1>飯聞煮派：LuLu媽煮雞菲常簡單</h1><p>拎住蕉葉呢位嬸嬸係咪好面善呢？原來曾經在陳可辛電影《嫲嫲帆帆》中飾演LuLu一角，呢位定居香港多年嘅LuLu媽最開心係見到一家人同朋友食嘢時嘅開心樣，以煮食為樂嘅佢，今次再度下廚整4味正宗菲律賓菜，反應如何？睇佢哋個樣就知啦！<br>記者：羅灝汶<br>攝影：楊錦文</p><p>菲律賓雞　初哥都識整</p><p>聞煮價：約$30/4人<br> 需時：1小時30分鐘<br> 這道菲律賓雞喺菲律賓非常普遍，LuLu媽所醃嘅雞胸肉只不過要15分鐘，由於時間短所以雞肉嘅鮮味都得以保留，而且有一種中西合璧嘅感覺，因為有中式豉油做醃料，又有炸薯仔配合，加上整道菜非常簡約，初哥都識整㗎！</p><p>咩料：</p><p>2個雞胸、1湯匙老抽、1餐匙白醋、適量鹽、糖、丁香及胡椒、1片月桂葉、1個大馬鈴薯切片、半個洋葱、2個蒜頭、1茶匙橄欖油、1個紅椒、1/2鍋油、1/2杯水</p><p>速成法：</p><p>1.用老抽、醋、丁香、胡椒、鹽、橄欖油、月桂葉碎、糖醃雞胸肉約15分鐘。<br> <br> 2.煮滾油，將切片馬鈴薯炸至金黃色備用，爆香蒜、洋葱及紅辣椒至金黃色。<br> <br> 3.放入醃好雞肉攪拌，蓋上鍋蓋校至最細火煮5分鐘，最後加入馬鈴薯及半杯水，煮約7分鐘即可。</p><p>聞煮貼士：</p><p>菲律賓菜很多時都加入大量油，所以唔慣食太油膩菜式嘅香港人會不太習慣。程序上會先炸薯條，再用回鍋中油煮雞，但如果想減少菜式油量，可先炒薯條，之後才加適量油去煮雞，油量便會大大減少。</p><p>英文：PhilippineChicken</p><p>Ingredients：2piecesofchickenbreast,1tbspsoysauce,1tbspwhitevinegar,properamounteachofsalt,sugar,cloveandpepper,1pieceofcinnamonleaf,1bigpotato（slice）,1/2onion,2piecesofgarlic,1tspoliveoil,1redpepper,1/2wokofoil,1/2cupofwater<br> <br> Method：<br> 1.Marinatechickenbreastfor15minuteswithsoysauce,vinegar,pepper,salt,oliveoil,clove,choppedcinnamonleafandsugar.<br> <br> 2.Bring1/2wokofoiltoboil,deep-frypotatoslicesuntiltheybecomegoldenyellowandsetasideforlateruse.<br> <br> 3.Sautegarlic,onionandredpepperuntiltheybecomegoldenyellow.Putinmarinatedchickenandstirwell.Coverwithalid,turntolowestheatandcookfor5minutes.<br> <br> 4.Addindeep-friedpotatoslicesandhalfacupofwater,cookforapprox.7minutesandserve.<br> <br> Tips：FilipinocuisineusuallycontainslotsofoilandHongKongpeoplewhoarenotfondofoilyfoodmaynotlikeit.Thenormallyprocedureistodeep-frypotatofirstandthenusetheremainingoiltocookchicken.Toreducetheoilinthisdish,stir-frythepotato,andthenaddproperamountofoiltocookthechicken.Thiswayoilcanbegreatlyreduced.<br> </p><p>印尼文：AyamFilipina</p><p>Bahan-bahan：2buahdadaayam,1sdksupkecapasin,1sdksupcukaputih,garam,gula,cengkehdanmericasecukupnya,1lembardaunkayumanis,1buahkentangbesar（diiris）,1/2buahbawangbombay,2siungbawangputih,1sdtminyakzaitun,1buahcabaimerah,1/2panciminyakgoreng,1/2canggirair<br> <br> Caramembuat：<br> 1.Bumbuidagingdadaayamdngkecapasin,cuka,merica,garam,minyakzaitun,cengkeh,daunkayumanis（ygtelahdihancurkan）dangulaselama15menit.<br> <br> 2.Didihkan1/2panciminyakgoreng,gorengkentangygtelahdiirishinggaberwarnakuningkeemasan,sisihkan.<br> <br> 3.Tumisbawangputih,bawangbombaydancabaimerahhinggaberwarnakuningkeemasandanharum,masukkandagingayam,adukrata,tutuppancinyadanmasakselama5menitdngapipalingkecil.<br> <br> 4.Akhirnyatambahkankentangdan1/2canggirair,masakselama7menitlagi,sajikan.<br> <br> Tips：KebanyakanmasakanFilipinasangatberminyak,jadiorangHongkongyangbiasanyatidaksukamasakanberminyakakantidakterbiasadgnmasakantersebut.Biasanyakitamenggorengkentangdulu,lalumemakaiminyakgorengygtersisautkmemasakdagingayam,tetapibilaAndainginmengurangikadarminyak,Andadapatmenumiskentangdulu,lalumemasakdagingayamdngminyaksecukupnya.<br> <br> （繙譯：語言專家諮詢公司，電話：23648988）</p><p>菲律賓炒米粉　乾身唔黐身</p><p>聞煮價：約$30/4人<br> 需時：30分鐘<br> 菲律賓炒米粉當中有嘅配料真係多到嚇死人，但係每一種都夠晒健康，多菜少肉，如果唔鍾意食米粉重可以用其他嘅麵食取代，LuLu媽都話這道菜可以任由家人或者個人口味而改變配料，不過佢當然會用番最正宗嘅菲國材料啦！</p><p>咩料：</p><p>1/2斤瘦肉切絲、1/2斤小蝦、1/2斤青豆、1棵小白菜、1/2斤米粉、1湯匙豉油、1個蒜頭1/2個洋葱、1/2個青椒切絲、1/2個紅椒切絲、1/2個紅蘿蔔、2個冬菇（洗淨浸腍飛水）、2棵葱切粒、適量鹽、丁香、雞肉粉及油</p><p>速成法：</p><p>1.冷水浸10分鐘待軟。將切成絲的瘦肉炒至金黃，加蒜炒5分鐘，之後再加洋葱、紅蘿蔔絲、蝦，冚蓋。<br> <br> 2.放入冬菇、青椒及紅椒煮3分鐘，之後加入青豆，小白菜，再冚蓋。<br> <br> 3.加入乾水的米粉，最後加鹽、丁香、豉油、雞肉粉及其他材料混合煮多5分鐘，上碟前將葱粒放面即可。</p><p>聞煮貼士：</p><p>一開始只需要順序將材料落鑊炒即可，不過記得留意米粉要乾身，否則炒米粉時會好容易黐鑊，如果想米粉減少水份，可以吹風筒將米粉加快吹乾㗎！</p><p>鮮蝦芋頭湯　唔使煲成日</p><p>聞煮價：約$30/4人<br> 需時：約30分鐘<br> LuLu媽話這味湯不同中式的老火湯要煲一整日，只要有一包Sinigang粉，就已經可以輕鬆完成，鮮蝦嘅甜美加上酸咪咪，非常醒胃，過年食滯嘅朋友最啱！</p><p>咩料︰</p><p>1/2斤中蝦、1個青椒、1個番茄（切開4片）、1/2包Sinigang粉、2個芋頭、3顆青豆、1茶匙雞肉粉、1/4斤通菜、1個白蘿蔔、適量鹽及胡椒粉</p><p>速成法：</p><p>1.煲滾2杯水，放入洗淨去皮的芋頭，煲至柔軟時就可以加入青椒、蘿蔔粒，青豆和番茄。<br> <br> 2.放入中蝦、通菜後落1/2包Sinigang粉。<br> <br> 3.加入適量鹽、胡椒及雞肉粉煮約5分鐘即可。</p><p>聞煮貼士：</p><p>最重要係留意材料落鍋嘅先後次序同時間，其他都好簡單，例如芋頭比較難煮腍，所以要最先放入鍋中，最後先至落中蝦，因為蝦不宜煮得過熟，而且通菜煮得過長時間會失去咬口㗎！</p><p>香芒糯米飯　凍熱食都得</p><p>聞煮價：約$20/4人<br> 需時：30分鐘<br> 呢味甜品式糯米飯入口非常甘香，因為有大量椰子香味，加埋香芒同自製椰子汁就更加正，令一向感覺油膩嘅糯米，完全180度改觀，就算自家製作都非常簡單，除咗熱食之外，亦可以放入雪櫃凍食呢！</p><p>咩料︰</p><p>1/2斤糯米、2塊片糖、1/2個椰子（切粒）、1個芒果（切片）、1罐椰奶、1/2湯匙牛油、1片香蕉葉、適量生粉</p><p>速成法：</p><p>1.先煮熟糯米，倒入1/2罐椰奶煮10分鐘備用。<br> <br> 2.另起鑊煮椰子粒，加入片糖及適量椰奶、生粉、牛油約5分鐘，製成椰子汁備用。<br> <br> 3.最後將煮好的糯米放到香蕉葉上，將芒果肉和適量椰奶放上面即可。</p><p>聞煮貼士：</p><p>其實煮奶品類絕不適合將其過份煮滾，因為過程中會流失營養，煮椰奶都係一樣，所以要用慢火煮，慢慢加入片糖攪拌，如果一下子校大火會令到鑊邊的椰奶變黃。</p></body></html>