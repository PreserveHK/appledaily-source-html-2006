<html><header><meta charset="utf-8"><title>　　陳文敏拒入大狀黨 - 李八方</title></header><body><h1>　　陳文敏拒入大狀黨 - 李八方</h1><p>大狀組黨，如火如荼。八方噚日喺港大校長徐立之個新春團拜，見到四十五條關注組成員陳文敏教授，即刻問佢會唔會加入君子黨做一百個創黨成員。<br> 陳教授諗咗一陣，最後嘅答案係傾向唔入黨，原因都好簡單，因為佢係港大法律學院院長，要參加好多大學嘅決策，如果有政黨身份，有啲唔方便，都係保持中立好啲。況且以非政黨人士發言，有時會更有效，所以入唔入黨都唔係咁重要。<br> 其實數落港大都有唔少政黨中人，好似白鴿黨嘅楊森同羅致光，而大狀黨鑄黨成員陳祖為都喺港大任教。<br> 陳文敏都覺得大狀黨前路唔易走，首先要由法律界擴展至跨界別，然後要做政策研究，然後先有機會執政，所以真係有排搞。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>