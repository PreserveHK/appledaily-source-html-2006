<html><header><meta charset="utf-8"><title>甜心送上門</title></header><body><h1>甜心送上門</h1><p>點樣送禮物畀情人先至夠驚喜？今年不如嘗試玩速遞。香港郵政推出了「甜心摯愛」及「愛的貓咪」兩款禮品套裝，只要於2月9日在各郵政局或經樂滿郵網上訂購，禮品便會於情人節當日以速遞送到情人手中。「甜心摯愛」禮品套裝包括扣上粉紅色天使翼翅膀心形扣飾的紅色絲絨咕𠱸，另加貼有「ILoveYou」膠字母郵票並蓋上2月14日郵戳紀念封；而「愛的貓咪」禮品套裝同樣有紀念封，但換上一隻高35cm、手抱心形肥皂鐵盒的貓公仔。個人覺得最好訂咕𠱸，送個心上門喎，情人收到呢份禮物肯定冧死。<br><br>記者：招佩珊</p><p>查詢：29212222<br> 樂滿郵網址： http://www.shopthrupost.hk </p><p>Mimi同Momo代你冧情人</p><p>中西情人節話咁快就到，買咗禮物畀Honey未呢？Mimi同Momo呢對好姊妹喺今個情人節化身為Mimo@Valentine'sBoxset，鬼馬Mimi加咗兩撇鬚，紮起頭髮着埋踢死兔扮男人；而Momo就着條靚靚連身裙襯番Mimi。盒背設計到好似一張卡，可以寫低至冧情話送畀Honey，甜到入心。<br> $260（需預訂）</p><p>彼得兔𠱁女友</p><p>女仔特別喜歡小動物，一見到貓仔、狗仔都鍾意抱上手，BeatrixPotter筆下的彼得兔家喻戶曉，樣子儍乎乎，甚討人歡心，女友收到佢分分鐘連你都一齊攬實。<br> <br> 記者：招佩珊<br> <br> 售賣點：生活館（23148821）<br> 尖沙嘴海港城馬可孛羅香港酒店商場3樓338-340舖<br> </p></body></html>