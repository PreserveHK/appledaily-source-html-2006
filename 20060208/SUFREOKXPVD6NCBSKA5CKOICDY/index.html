<html><header><meta charset="utf-8"><title>中原獎金催谷觀瀾</title></header><body><h1>中原獎金催谷觀瀾</h1><p>中原開始食春茗，新界區周一晚喺荃灣悅來酒店舉行，席間回顧展望一番。董事王浩聰定咗個口號「新界雄獅戰無不勝」，激勵士氣。董事總經理黃偉雄與執董張奕威都有出席。<br> 另外，中原中國與中原集團聯手，送獎金催谷深圳觀瀾湖高爾夫大宅銷情，最先開單，可以攞到二十萬獎金。屋苑賣嘅分三千六百呎H型，及四千七百一十八呎A型別墅，H型每幢八百五十萬至千二萬，A型千四萬至千六萬。<br> </p></body></html>