<html><header><meta charset="utf-8"><title>袁詠儀唔認大肚</title></header><body><h1>袁詠儀唔認大肚</h1><p>袁詠儀最近俾雜誌寫佢大肚，但佢同張智霖一直都係話冇咁嘅事，但噚日又有周刊話佢已經有咗五個月BB，又話早排為生BB，連屋都搬埋，其實過年前馮仁昭都問過張智霖，佢話：「梗係唔係啦！有BB係開心事，有又點會唔認？但呢單真係流料。」而袁靚靚噚日一樣同記者講話冇大肚，唔明點解人哋係都話佢有BB，佢都覺得好奇怪。</p></body></html>