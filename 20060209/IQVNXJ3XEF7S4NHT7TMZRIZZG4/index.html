<html><header><meta charset="utf-8"><title>Hea：PUMAXEVISU重拾舊歡唔見咗隻豹</title></header><body><h1>Hea：PUMAXEVISU重拾舊歡唔見咗隻豹</h1><p>繼4年前PUMA和EVISU合作推出波鞋後，今年兩個牌子再行埋Crossover，推出牛記，每款限量30條，一眾潮人勢必搶購。合作版以「TrueLoveNeverDies」為主題，揀正下星期二情人節推出，果然有噱頭！不過潮友花千幾銀買條交叉牛記，第一時間梗係搵吓兩個Logo喺邊。咦，乜唔見咗PUMA隻豹嘅？<br><br>記者：陸伊琳　<br>攝影：陳盛臣<br>Model：Mango、EO2</p><p>每款30條極低調</p><p>EVISU由山根英彥91年創立，是近年「潮人」潮流裝備，不少明星都是其擁躉，當中包括劉德華、吳鎮宇、張栢芝、陳奕迅等。EVISU主要分開日本及歐洲兩個版本，據Take5老闆Benny表示，日本版較着重布料、車工、洗水等，而歐洲款較玩剪裁、細緻。這次PUMA及EVISU合作推出「TrueLoveNeverDies」屬歐洲款，Cuting考究Detail位多。款式包括牛仔裙、兩款女裝牛仔褲（貼身及直腳），以及三款男裝牛仔褲（鬆身、直腳及蘿蔔形），而男女裝各款都會有三種不同洗水程度。每款在香港只限30條，超罕！</p><p>豹呀豹，你在哪裏？</p><p>講明是Crossover，除了大M字當然亦要有PUMA標記，咁隻豹呢？設計極低調，必須從Detail位細心找尋，才發現豹蹤出現喺後褲袋、內褲袋、拉鏈、撞釘、鈕等位置。</p><p>豹蹤發現</p><p>火字褲訂做要等一個月</p><p>EVISU牛記起碼都要千幾元條，與PUMA搞交叉版都係賣千幾，其實唔貴，皆因部份限量款式要三千多，尤其特別訂製款式，逐條由人手畫上圖案。例如呢條火字褲，價錢$3,880，價錢足以買起兩條PUMA交叉EVISU（重有找！），原因係要落訂，每條都由人手繪製，製作需時，但保證條條唔同，想買？店內Show出來的這條只供展示，想買唔該落訂，然後再乖乖喺屋企等一個月！</p><p>潮友話：</p><p>（a）PUMA（31050991）<br> 九龍塘又一城FestivalWalkL1-09店<br> <br> （b）Take5（23758262）<br> 尖沙嘴加連威老道41號A1樓B&amp;C室</p></body></html>