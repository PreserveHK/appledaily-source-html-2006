<html><header><meta charset="utf-8"><title>花𡃁can：七彩春潮夠搶</title></header><body><h1>花𡃁can：七彩春潮夠搶</h1><p>春妝唔一定要素顏，若要玩色，眼睛必然係重點，無論紫、藍、綠、紅、橙色眼影都是大熱之選。向來形象活潑性感嘅官恩娜Ella今次便化個彩色眼妝，配合閃爍嘅珍珠色，讓迷人sexylook更添女人味。<br><br>記者：曾靜茵　攝影：陳智良　<br>Makeup：ZoeFan@BeautyTech　<br>Hair：WardenLuk@iaIlColpo<br>SpecialThanks：生意滔、天神村、MISSSIXTY</p><p>4色眼影放上眼</p><p>想化個熱爆sexylook，smokyeyes已不再是當然之選，BeautyTech化妝師Zoe話：「要突出眼妝，可以用3至4種鮮色眼影，令整體感覺更sharp更charming。」佢認為現時潮興紫、綠再加珍珠色相襯，配合nude唇，便能突出眼部誇張色彩。</p><p>重視靈魂之窗</p><p>原來Ella最鍾意眼部化妝，佢認為眼睛係人與人溝通嘅靈魂之處：「Colorful顏色會令人望落更精神！不過我比較鍾意nude嘅唇色，而頭髮呢，我可能會突然來個Bob頭，讓大家耳目一新。」</p><p>豔麗彩眼<br><br>妝容重點</p><p>眼係整個妝容重點，化妝師Zoe就在眼窩塗上深紫色眼影，再用手指輕印紅、紫、藍、綠及銀灰色，形成七彩pattern。</p><p>回歸60年代劉海</p><p>Ella御用髮型師Warden話今年流行直髮，不過額前分界與劉海要回到六、七十年代嘅造型，就像當年陳寶珠一樣。「劉海或會有點蓋過眼睛，但整體不會太貼服，會帶點蓬鬆效果。」</p><p>清新炭灰綠</p><p>除咗誇張嘅春妝，迷人嘅紅色，清新嘅綠色也是長青之色，不過今年不再是青BB，換上帶有炭灰嘅綠，自然得來帶點成熟味，好啱配襯今年hit爆嘅nude唇。</p><p>妝容重點</p><p>眼窩塗淡綠眼影，再掃炭灰色塑造輪廓。嘴唇可塗nude色唇膏加透明唇彩。</p><p>妝物推介</p><p>shops<br> （a）BeautyTech專門店（25744418）<br> （b）全線莎莎（28810303）</p></body></html>