<html><header><meta charset="utf-8"><title>廖碧兒凸圍而出跳贏鄭融</title></header><body><h1>廖碧兒凸圍而出跳贏鄭融</h1><p>廖碧兒和鄭融應邀成為國際知名排舞師JaimeKing所設計健康舞的首兩位香港學員。廖碧兒昨日穿上緊身低胸背心示範舞步，風頭盡蓋鄭融。</p><p>廖碧兒和鄭融獲邀成為排舞師JaimeKing所設計的「NikeRockstarWorkout」健康舞的首兩個香港學生，昨日二人在尖沙嘴CaliforniaFitness示範健康舞。廖碧兒穿上低胸運動背心，在強勁音樂節拍下熱舞，豐滿上圍呼之欲出，風頭盡蓋鄭融。</p><p>鄭融怕被彈</p><p>廖碧兒說：「我同Nike簽約三年，今次JaimeKing搵我學，我好開心。呢個排舞師好有名，曾經為麥當娜（Madonna）同RickyMartin排舞。」她續說：「今次表演呢隻舞係加入好多hiphop元素，好多人驚跳hiphop好難睇，又跳得唔靚，其實跳得開心就會靚。」談到有大型音樂劇《西貢小姐》找她試鏡，廖碧兒說：「我去casting咗幾次，呢啲要等公司安排，我都想嘗試唔同嘅發展。」<br> 而鄭融示範健康舞時亦有板有眼，她說：「其實之後有個舞動比賽，聽講我要做老師，但我驚教得唔好，同學話我廢。」<br> 採訪：楊潔雯　攝影：仇志德</p></body></html>