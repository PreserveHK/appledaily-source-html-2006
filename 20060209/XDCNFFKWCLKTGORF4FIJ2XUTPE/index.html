<html><header><meta charset="utf-8"><title>周杰倫冇踩內地歌迷</title></header><body><h1>周杰倫冇踩內地歌迷</h1><p>周杰倫（中）嘅唱片公司阿爾發噚日發表聲明，指日前北京新浪網轉載東方網勞動報嘅報道不實，當中指周杰倫接受鳳凰衛視訪問時講過內地歌迷質素低，及指根本唔喜歡內地呢番說話係無中生有，唱片公司會提出嚴厲嘅法律追究，以維護周杰倫嘅名譽及權益，而鳳凰衛視亦證明並無此事。</p></body></html>