<html><header><meta charset="utf-8"><title>eBay出招設交收中心</title></header><body><h1>eBay出招設交收中心</h1><p>Bid/Sell得嘢多嘅網上拍賣友都知道香港Bidder難服侍，Bid中咗要見面，見面又要講價。所以經驗Seller話：可以嘅寧願攞去eBay主頁放去外國，唔使煩！就算香港Bidder咇中都堅持先收錢，後郵寄。總之唔見面啦。<br>香港拍賣網近日惡鬥連篇，Yahoo拍賣自去年11月開始收費後，拍賣貨品急跌，eBay香港亦乘勢出招。即日起，eBay.com.hk於香港區及九龍區各成立一交收中心，拍賣完成後，雙方可於中心寄存物品，而買家在中心認取物品時，可以信用卡、EPS或現金付款。用交收中心當然要收費，不過最多都係收$20，方便咗又慳番時間，抵畀啦！					記者：何兆彬</p><p>中心小資料：</p><p>香港（35200533）銅鑼灣皇室堡10樓1018號舖<br> 辦公時間：星期一至日（11:30am-8:30pm）<br> 收費：30cm×30cm×30cm以下收$8、以上$20<br> 九龍（23091680）旺角登打士街41-43號舖<br> 辦公時間：星期一至日（2:30pm-8:30pm）<br> 收費：$8（只接受體積30cm×30cm×30cm以下）</p></body></html>