<html><header><meta charset="utf-8"><title>　　肥平囡囡多明星朋友 - 李八方</title></header><body><h1>　　肥平囡囡多明星朋友 - 李八方</h1><p>肥平噚日孖住兩個女署長陳甘美華同王倩儀同傳媒拜年，何太胡慧中（圖）更擔任特別嘉賓，到場打個轉，順便又派吓利是，等大家高興吓。<br> 不過何太就早咗走，原來都係為咗接囡囡放學。肥平個女查實好巴閉，因為佢同黃仁龍及林海峰Jan個囡囡同一間幼稚園，真係年紀小小就識落唔少名人之後。八方聽聞呢間位於北角寶馬山嘅幼兒學校，每個月學費高達九千幾蚊。<br> 林海峰囡囡林泳原來高肥平個女一級，但無礙兩個星級媽咪交往。何太話湊囡囡放學時，都有見到林海峰個老婆彭羚，覺得對方好nice。<br> 肥平都知囡囡間學校有好多「明星仔女」，重話識黃仁龍個女，重早過識黃司長㖭呀。<br> <br> 傳真︰2623-9278<br> 電郵︰pf_lee@appledaily.com</p></body></html>