<html><header><meta charset="utf-8"><title>AnaR.出動未來奶奶　終審周立璟</title></header><body><h1>AnaR.出動未來奶奶　終審周立璟</h1><p>名模AnaR.的男友周立璟早前被拍得一夜拖四女風流，AnaR.前晚透露兩人早冰釋前嫌，更攜手甜蜜遊上海，而且周母亦有同行，更曾質問兒子夜遊一事，看來她頗重視AnaR.這位未來新抱。</p><p>名模馬詩慧、Rosemary、AmandaStrang及AnaR.等前晚在中環出席Swarovski水晶酒會。Amanda以一襲露背裝搶鏡，而穿上粉紅色低胸吊帶裙的AnaR.，更是春風滿面、明豔照人，跟早前男友周立璟被拍到攬女夜蒲時憔悴消瘦，可謂判若兩人。</p><p>外灘拖手看景</p><p>AnaR.透露與男友已和好如初，農曆新年時，兩人到了上海度過甜蜜五天，於酒店賞煙花，又到外灘享用晚宴，她說：「外灘好有歐洲風情，好似去咗香榭麗舍大道咁，我哋拖住手睇夜景，好浪漫！」<br> AnaR.又表示收到周立璟母親的利是，皆因周母亦有同行。AnaR.不但未有視未來奶奶為電燈泡，更大讚對方說：「佢好年輕、好易相處，又可以一齊去玩！」</p><p>酒店吃情人餐</p><p>原來周母更有向周立璟查問早前夜遊之事，AnaR.說：「佢係第一個同Brian傾件事，要佢解釋清楚，因為佢睇到報紙後好擔心，好想知道發生乜事，點解會咁！」至於其男友如何解畫，AnaR.說：「唔知，我都想知，不過佢哋用中文傾，傾咗好耐，我唔識聽，所以冇辦法知道。」AnaR.又謂二人已冰釋前嫌，情人節將一如以往，到相識的酒店燭光晚餐，更期待收到粉紅色的有趣禮物。<br> 採訪：林妙萍<br> 攝影：仇志德</p></body></html>