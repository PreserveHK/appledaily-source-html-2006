<html><header><meta charset="utf-8"><title>狗年新機停不了（二）音樂隨身聽</title></header><body><h1>狗年新機停不了（二）音樂隨身聽</h1><p>剛啱連續兩日預報咗唔少狗年新機，今日繼續帶大家睇吓近排力谷嘅影音手機，睇吓邊部可以跑出做06影音王。	<br><br>記者：陳國輝</p><p>ROKRE2影音再提升</p><p>憑內置《iTunes》起家嘅摩記ROKRE1，親切易用嘅音樂播放介面，操作勁Easy！接棒嚟到第二代E2，出奇地廠商竟未有提及過內置iTunes，不過可供儲存嘅歌曲數量就比以前大幅增加，E2可支援至2GBSD卡，同時還內置A2DP技術，用藍芽耳筒聽靚歌都唔成問題；另外，鏡頭由上一代嘅30萬像素，提升至130萬，影音兩大方面強化，就係ROKR第二代最強賣點。<br> <br> 第一季推出/注目度：★★★★<br> 規格：GSM三頻、26萬色彩芒、130萬像素鏡頭、立體聲藍芽、2GBSD記憶卡</p><p>EF81薄身播靚歌</p><p>結合咗台灣同德國血統嘅BenQ-Siemens，喺1月份曾經公布過三款新作，其中EF81可算係專攻音樂功能嘅代表。喺只有15.9mm嘅激薄機身厚度之下，機面配備4粒快捷音樂鍵，同時重支援T-Flash卡擴充容量，想抄大量歌曲根本唔難；EF81採用WCDMA及GSM三頻制式，配備200萬像素鏡頭，整體規格總叫不過不失。</p><p>第二季推出/注目度：★★★★<br> 規格：WCDMA/GSM三頻、26萬色彩芒、200萬像素鏡頭、音樂快捷鍵、T-Flash卡</p></body></html>