<html><header><meta charset="utf-8"><title>Warrants戰機：上落市炒輪舞雙刀</title></header><body><h1>Warrants戰機：上落市炒輪舞雙刀</h1><p>美股日股升幅不小，但未能帶動港股急升。恒指全日波幅96點，最高升過95點，最低跌過1點，收市升39點。看恒指走勢，高位有沽售壓力，低位有購買力。買大市升跌，可在一二百點範圍內，在跌市時買恒指C輪，在升市時買P輪，做短線「搵食」。<br> ■恒指C輪9892收0.234元，升2.6%。發行量160球，奇怪，街貨僅0.43%，即1球亦唔夠，但成交高達378球，同街貨比較，唔成比例。5月29日屆滿，溢價1.9%，槓桿率16.9倍（有效10.7倍）。<br> 隻輪到期之前，不少大藍籌除息，拖低恒指，所以隻輪實際溢價，高過表面數字。恒指C輪多到眼花撩亂，部份槓桿率極大，但溢價亦頗高，不宜沾手。<br> ■恒指P輪2184收0.167元，跌5.7%。發行量350球，街貨非常多，達84.1%即294球，昨成661球，交投比例屬正常。6月29日屆滿，溢價4.4%，槓桿率23.1倍（有效11.5倍）。屆滿前，多隻大藍籌除息，所以實際溢價低於表面數字。<br> 余十八</p></body></html>