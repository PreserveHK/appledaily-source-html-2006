<html><header><meta charset="utf-8"><title>王賢誌處男主持收利是</title></header><body><h1>王賢誌處男主持收利是</h1><p>王賢誌（左）噚日開始加入《娛樂直播》主持行列，噚日第一炮佢就訪問咗任賢齊（右），錄影訪問時，小齊重封咗利是畀王賢誌㖭。王賢誌話：「我一向有留意娛樂新聞，我覺得呢類訪問幾啱我！」馮仁昭問佢會唔會訪問老友鍾麗淇時，佢話有機會都會試試。</p></body></html>