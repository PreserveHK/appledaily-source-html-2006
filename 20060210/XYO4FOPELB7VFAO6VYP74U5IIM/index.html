<html><header><meta charset="utf-8"><title>　　國泰諗盡橋慳錢 - 李八方</title></header><body><h1>　　國泰諗盡橋慳錢 - 李八方</h1><p>國泰航空最新一期內部刊物《國泰天地》透露，舊年成立「飛機減重專責小組」研究推行多個減磅方案，以減低飛機耗油量從而節省成本，至今初見成效，每架飛機平均減磅半噸；計計埋埋，成個機隊每年幫公司慳番3500萬燃料開支。<br> 國泰話，減磅方案包括剝去每架貨機機身嘅油漆、轉用較輕嘅餐車同埋載行李嘅航空貨櫃。唔講唔知，國泰打算喺5月，轉用較輕嘅紙張印製機上雜誌《Discovery》，單係呢個小改變，就可以為每架客機減磅8公斤，連同慳番嘅紙張成本，每年可慳85.8萬印刷開支。一句講晒，油魔當道，慳得就慳。<br> <br> 傳真︰2623-9278<br> 電郵︰pf_lee@appledaily.com</p></body></html>