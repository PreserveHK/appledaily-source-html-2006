<html><header><meta charset="utf-8"><title>回禮手作餅：婚宴回禮手製曲奇Cute爆全場</title></header><body><h1>回禮手作餅：婚宴回禮手製曲奇Cute爆全場</h1><p>辦一個令人難忘的婚禮，每件小事物都要有心思。好似回禮小物咁，通常離不開精品同埋食品兩類，但係有冇諗過，送精品除咗要令賓客覺得實用唔阻碇外，重可以為婚宴會場搞搞氣氛。送對筷子給來賓會唔會太行貨，喺自己一生一次的大日子，不妨請師傅為你製作Handmade小食物，Cute到爆，兼且獨一無二！<br><br>記者︰劉昱蘭<br>攝影︰陳偉強<br>Model︰Trevor&amp;Karen（Salvador）</p><p>派帖前諗諗︰你過咗大禮未？</p><p>擺酒前兩個星期，除咗派帖，重要先過大禮作為訂親的承諾，即男家要送禮金和禮品到女家，取個好意頭，譬如椰子兩對（有爺有子）、茶葉（茶樹不能移植代表此志不渝）、蓮子（連生貴子）、百合（百年好合）等。然後女家又要將一半禮品，以及蓮藕一對（佳偶天成）、結子石榴一對（榴花結子）等回禮畀男家。過大禮吉日，應在結婚日子前約兩星期至1個月進行。</p><p>手製曲奇顯心思</p><p>如果想每位來賓都收到與別不同的禮物，可以揀南丫島製CheeseCake出晒名嘅Shelly，她親手製出的嘴唇形或者字母曲奇，兩款都係冇用曲奇餅模具，每個餅一定要Shelly親手搓，肯定冇一塊一樣。</p><p>頭文字餅$25</p><p>Shelly最新製作，相信最多準新人鍾意的，就係雙人Initial曲奇，分別填上新娘新郎的英文名字首個字母，Handmade餅有一種好Raw的感覺。</p><p>心心相印$10/大、$8/細</p><p>大路之選的心心相印曲奇，牛油味餅底令顏色可以多啲變化，人客當然可要求綠茶、朱古力等味，但顏色就冇咁靚。</p><p>星星$10/大、$8/細</p><p>星形代表"Youarethestarinmyheart"，圍邊的圓球形粒粒，要逐粒放上去都好花心機。</p><p>大嘴唇$15/大、$12/小</p><p>要數最獨特的餅款，肯定係Shelly自創的大嘴唇，喺其他餅舖都未見過。</p><p>售賣點︰ShellyCakeExpress<br> 電話：94940755<br> 地址：南丫島榕樹灣後街21號地下C<br> 網頁：www.shellycakeexpress.com<br> 備註︰購買10打以上有9折，15打以上另議。</p><p>$5粒5星級朱古力</p><p>想訂大酒店的朱古力，貪其大方得體，但Budget有限，可以試吓呢間平民餅店。店雖小，卻以5星級酒店都採用的法國Valrhona朱古力製作，每粒特別的形狀，製作需時，因為要以人手先將朱古力漿倒入膠模再倒出，剩餘小量朱古力漿於外殼時，再落餡調味，製作過程中有一定失敗率，由於難度高，絕對係考心思之作。</p><p>售賣點︰大阪麵包（26250001）<br> 地址：太子道西171號別樹一居地下6號舖</p><p>回禮小物發光玫瑰至潮</p><p>據結婚用品店「月姥」表示，原來港人結婚送回禮禮物，係近3、4年先慢慢成為潮流，之前興封20蚊利是，後來跟上外國喜愛送禮的風氣，加上使十幾蚊就有份禮物，慳到錢又得體，真係好難抗拒。回禮都講潮流，日劇狂潮時Hit過水晶蘋果，𠵱家就多人鍾意發光禮品，全場一熄燈時閃閃發光，有Mood到不得了！（現全場九五折，另外每購買多100個會再有折扣）</p><p>售賣點︰月姥結婚用品店（35862611）<br> 地址︰旺角西洋菜街1A-1K百寶利商業中心2205室</p><p>餅卡另類選擇</p><p>杜汶澤夫婦結婚時大派PizzaHut餅券，突破傳統。係喎，點解一定係派西餅卡呢？送禮券其實大把選擇，不過「筆值」有限就都係送西餅卡着數啲，例如美心，買到200張或以上，就有最高優惠85折，送另類禮券，得Mrs.Fields買得多先有價講，其餘全部冇折頭。</p><p>為食禮券</p><p>行街禮券</p><p>另類禮券你點睇？</p></body></html>