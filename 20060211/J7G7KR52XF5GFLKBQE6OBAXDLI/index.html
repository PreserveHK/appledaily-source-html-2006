<html><header><meta charset="utf-8"><title>互𠝹手冊：極速互𠝹　鬥攞獎</title></header><body><h1>互𠝹手冊：極速互𠝹　鬥攞獎</h1><p>火星男人心底話係年年都有情人節，使唔使搵地方慶祝呀？但事實上男人都明白水星女人又點會咁易放過佢哋吖！唔想女友詐型？現在正醒你幾個可以塞住水星人把口嘅好地方，重有得食有得玩又有獎品攞，火星人……面對現實啦！<br><br>記者：許維雅<br>攝影：陳盛臣<br>Model：YU@puremodel&amp;ADREW<br>鳴謝：龍堡國際<br>服裝提供、化妝、髮型：Ido婚紗攝影</p><p>「嘔心」瀝血愛情故事</p><p>變身做大情人</p><p>今年2月14日情人節在星期二，好多打工仔未必有時間慶祝。適逢中國嘅元宵佳節在2月12日，當日又剛巧是星期天，不防提前慶祝。龍堡國際胡應湘堂在當晚有「傳說中之星夜童話」情人節晚餐，大玩王子公主遊戲，王子更有機會向公主表白愛意，令佢冧上心頭。是夜會有遊戲環節，只要勝出便有機會奪得「星光戀人」大獎，獎品有龍堡國際海景套房一晚、雙人自助晚餐和"Ido"婚紗攝影套餐。有得玩、有得靚、有得食、又有獎攞，直情一次過滿足晒女友四個願望！</p><p>溫馨過四關</p><p>Game1　所有情侶在入口處前要拍一張至甜蜜嘅照片，看看哪對最sweet。<br> <br> Game2　大會選出「愛的宣言」內容最佳、照片最sweet嘅10對戀人，再由全場人士揀選5對，即場由"Ido"提供晚禮服及化妝，變身王子公主。<br> <br> Game3　5對戀人在台上讀出「愛的宣言」，務求感動女友及全場人。<br> <br> Game4　全場選出外形最襯、宣言最感人嘅一對成為「星光戀人」。</p><p>浪漫情人節晚餐（5道菜連一杯餐酒）<br><br>情深一吻（鮑魚、劍魚卷伴魚子汁）</p><p>中式鮑魚配西式魚子汁劍魚，鮑魚口感加上魚子汁的味道，感覺特別。</p><p>陶醉你懷抱（香檳野菌牛仔扒）</p><p>用上三個月大的荷蘭牛仔肉，味道特別新鮮嫩滑。</p><p>甜蜜的回憶（自助甜品餐）</p><p>有8-10款特色甜品，最特別是金箔燕窩雪蛤棗茸糕，十分矜貴。</p><p>「傳說中之星夜童話」<br> 時間：2月12日7:00pm-2:00mn<br> 收費：每位$328（包括晚餐及遊戲）<br> 查詢：23787673<br> 地址：尖沙嘴柯士甸道8號</p><p>抬轎掛牌示愛</p><p>若嫌西式餐廳慶祝太悶太貴，加太賀由2月10日至2月15日開始供應情人節套餐，戀人可以在心心牌上寫下感人情深嘅祝福，掛在日式許願架上，更可與專誠由日本運來嘅日式祭台木轎拍照。2月14日當晚更會選出祝福語寫得最好嘅三對，送出免費晚餐。</p><p>溫馨美食<br><br>浪漫情人餐$398/2人</p><p>6道菜式如濃情花之戀愛壽司、情比金堅豬軟骨、情意綿綿鰻魚炒飯和情心一片菊花蝦等，還有兩杯特飲。</p><p>溫馨情人餐$338/2人</p><p>5道菜式如濃情花之戀愛壽司、情比金堅豬軟骨、儂本多情烏冬等，連兩杯特飲。</p><p>合羽橋鰻福袋$38</p><p>總廚富哥最新特別研製嘅菜式，有煙肉、洋葱、鰻魚等香口野味材料，配上西式忌廉白汁，是西日混合菜出色之作。</p><p>加太賀<br> 地址：九龍崇潔街37號地下（27646436）</p><p>其他談心節目<br><br>音樂噴泉表愛意</p><p>新城市廣場於2月11至14日期間，舉行「LoveGardenatTheMenu@Level7」，將七樓布置成浪漫空中花園，並以朱古力製成一座五呎高嘅邱比特。入場情侶除可免費品嘗香檳（指定時間），更可從預設曲目中挑選一首，配合音樂噴泉向愛侶示愛。<br> 查詢：26019178</p><p>愛情感應心底話</p><p>奧海城由即日起至19日，會有一座「電子愛情感應器」放置二期地下，情侶只要手牽手輕按愛情感應器，便會將你嘅心底話投射在電子感應板上，還配上浪漫音樂和可愛狗公仔製造浪漫氣氛。此外，更可參加「最幸福笑容」情侶大獎選舉，勝出者可獲贈周大福"PerfectHeart"系列18K金鑽吊墜一個。查詢﹕27404102</p></body></html>