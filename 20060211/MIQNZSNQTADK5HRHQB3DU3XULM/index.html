<html><header><meta charset="utf-8"><title>送花攻略：送花無得慳三心一意冧到盡</title></header><body><h1>送花攻略：送花無得慳三心一意冧到盡</h1><p>送花乃情人節指定動作，咪嫌老套，情人節無人無物先老套！但點樣送先至無咁單調？追女仔講求膽大心細面皮厚，夠膽就約情人喺大街上等，然後當眾跪低奉送紮成心形嘅玫瑰過佢！送完花，當然重要加番張有「心心」情人卡，同埋心形朱古力，實行三心一意，嚟個情人節刻骨銘心計劃！<br><br>文：雄<br>攝影：陳偉強<br>Model：Edmond、Yuki@TheGroup</p><p>一心心形花打頭陣</p><p>情人節唔係屬於情人，而係屬於你女人嘅，想佢威，有花店可以幫你將紮花紮成心形，女士要威？呢日俾佢威到盡！<br> 揀花亦好緊要，重要日子，咪戇居居走去送黃玫瑰，因為意味住分手！係人都知紅玫瑰代表熱情，想玩新款可以送價值不菲的藍玫瑰（999支盛惠50,000大元！）。老老套套送3支花暗示我愛你，或者99支講長長久久，有無咁Out呀！試吓嚟個萬綠叢中一點紅，成紮花入面得一朵玫瑰，女友見到紮花以為你孤寒兼無誠意，查實係話佢知，送一朵係代表「OnlyYou！」<br> 覺得送玫瑰無性格，可以用鬱金香做主打，花舖老闆娘話今年荷蘭嘅鬱金香大豐收，啲花開得又圓又大朵。想搞新意思，揀彩雀花、日本繡球伴襯。再唔係送馬蹄蘭，連花墟、尖沙嘴、中環花舖的一眾花舖都大讚今年嘅馬蹄蘭當造，靚爆鏡！</p><p>agnesb.新品種</p><p>女仔十個有九個鍾意agnesb.，不妨考慮agnesb.Fleuriste，女友嫌玫瑰老套無創意？可以試吓蕙蘭（Cymbidium）、葉牡丹（Brassica），都是新鮮引進的品種，情人節呢日唔怕撞衫怕撞花。所有情人節鮮花由美國入口，送貨到地鐵、火車沿線收費$50，其他地區則須向店員查詢。</p><p>二心朱古力甜入心</p><p>歐洲人興互送朱古力畀情人示愛，日本同韓國就由女仔送畀男仔。一於加盒朱古力，甜甜蜜蜜伴情人。</p><p>三心卡+飾物走唔甩</p><p>送花關乎面子，但咪以為使千零蚊就可以收手。一於寫番張心意卡，話畀對方聽你嘅心底話，另外再準備定靚爆首飾，一於話佢知你「掛住佢」重想「縛住佢」。飾物始終係女人的恩物，情人節唔少得！</p><p>Cartier招財貓</p><p>要體面，揀Cartier實無撞板。其吊墜中西合璧，款式有馬蹄鐵，又有四葉草，另外重有鯉魚及招財貓！女仔收到實話Cute！</p><p>CartierLucky7吊墜</p><p>7號喺好多人心中係LuckyNo.，Cartier今季就揀咗7、8、13號做出這個幸運吊墜。</p><p>老闆娘推介</p><p>售賣點：</p><p>TiffannyFlowers（25263606）<br> 中環卑利街71號地舖<br> <br> agnesb.Fleuriste（22658388）<br> 九龍塘又一城LG1-40舖<br> <br> See'sCANDIES（22658199）<br> 九龍塘又一城G20號舖<br> <br> PINKBOX（25063906）<br> 銅鑼灣時代廣場地庫B231號舖<br> <br> Papyrus（21754888）<br> 尖沙嘴廣東道海港城3224號舖<br> <br> Cartier卡地亞精品店（23163233）<br> 尖沙嘴北京道1號</p></body></html>