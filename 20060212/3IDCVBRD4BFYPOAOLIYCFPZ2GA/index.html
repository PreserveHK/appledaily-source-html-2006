<html><header><meta charset="utf-8"><title>日光日白打野戰黃昏揮桿入洞</title></header><body><h1>日光日白打野戰黃昏揮桿入洞</h1><p>元宵佳節後兩天又到情人節，逛街、看電影、燭光晚餐……年年如是，不悶壞情人才怪，有否想過與另一半動感度過，WarGame、高爾夫球任擇。雖則奢華玩意欠奉，但勝在有新意，兼且遠離鬧市，動感刺激之後，同樣可以過二人世界。<br><br>記者：戴維浩　攝影：林栢鈞<br>模特兒：丰、Keisha、Jun、Grace（TheGroup）</p><p>2月12日，丰打電話畀Jun：「有人約我哋玩情侶野戰，對方條件係贏咗可以有飯食，有零食，輸咗都一樣唔使死，最多係罰夜晚冇涼沖啫！」<br> Jun：「條件合理，即刻約埋女朋友出發！」<br> 戰爭遊戲之前，各隊員已經於作戰指揮部，熟讀好非經人造衞星拍攝，而係由特戰策劃人標哥的手繪地圖，了解作戰計劃。先要搶攤登陸，橫跨叢林、草原戰區，及至最後陣地搶救出人質，作戰途中如完成特定條件，及射擊項目可以獲得獎勵。飛快上過速成槍械操作課後，就趁住下午日頭不猛，扒艇渡河，抵岸搶灘即藏起小艇，幸好無遇上伏擊，深入叢林中進行無戰術的遭遇戰，打至對手全軍覆沒方罷休。<br> 翻山越嶺，經過一系列山野、狹道、遭遇戰之後，完成一個又一個的指定條件、射擊項目，各人已經獲得晚上沖涼權利及額外小食。不過，兩個女孩已經走得喘噓噓，「有冇BackUp呀？可唔可以唔使遠足而速戰速決呢？」同隊戰友兼男朋友當然深知佳人之苦，馬上急Call身在山下指揮部的標哥，隨即駛車而至；兩噸半貨車充當運兵裝甲車，接載眾人趕及山下木搭碉堡，進行最後室內近戰，標哥還以晚餐作利誘，成功救出人質即可享用。當然啦！最後實靠符碌搭團體戰術，將最後把關首領消滅！當各人滿心歡喜，以為可果腹之際，標哥竟送上木炭、柴薪。<br> 「你畀呢啲我哋做乜呀？應該係豐富晚餐至啱呀！」Keisha一臉疑問。標哥繼續補上木炭連燒烤用品：「我只係講過話畀你哋食飯，但係冇話煮埋畀你食，要食飯，就自己透火煮啦！」</p><p>作戰實錄：</p><p>情人節野戰體驗營</p><p>地點：（善竣會）新界天水圍天慈路馮家圍30號<br> 電話：24757095<br> 日期：2月12日至15日</p><p>野戰日營</p><p>時間：1:00pm-8:00pm<br> 價錢：$680/2位<br> 項目：除氣槍射擊以外，更有箭術射擊、集體遊戲及野外定向。<br> 備註：每人有1份燒烤餐，包槍、裝備，BB彈任打。</p><p>野戰2日1夜營</p><p>時間：4:00pm-翌日5:00pm<br> 價錢：$880/2位<br> 項目：除氣槍射擊以外，更有箭術射擊、集體遊戲、夜行及歷奇遊戲。<br> 備註：每人有1份燒烤餐，包槍、裝備，BB彈任打。</p><p>時光逆轉，情人節的約會活動又重新選過！除了野戰以外，打高爾夫球，亦係好選擇，白石俱樂部推出高爾夫球情侶套餐，當中基本禮儀高爾夫球技巧，當然啦，高球乃講究禮儀的運動，諸如服裝、上球道、落沙坑都有一定方法。<br> 打球前，教練先教授半小時正確握桿法、基本揮桿技巧，才進行擊球練習，完全體貼情侶二人皆為初哥，其後一小時留給兩人獨處（打球）啦！經過長打，場中亦有小場地可作推桿訓練。另外，打球以外，亦有桌球、攤位遊戲玩，玩過撈金魚、擲球撞罐等傳統玩意，可以換番個大獎畀Honey！</p><p>其他遊戲</p><p>攤位遊戲用代用券，每張$10。</p><p>高爾夫球情侶套餐</p><p>價錢：$298/2位<br> 地點：（白石俱樂部）新界馬鞍山白石<br> 電話：26319900<br> 日期：2月12日至14日<br> 時間：6:00pm-7:30pm；7:00pm-8:30pm；8:00pm-9:30pm；9:00pm-10:30pm（首半小時有導師指導）<br> 備註：包2人份量燒烤餐，如持有coupon，可獲贈紅酒1支。2人共用1條球道，包桿，球任打。</p></body></html>