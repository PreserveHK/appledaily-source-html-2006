<html><header><meta charset="utf-8"><title>楊婉儀為愛女儲利是</title></header><body><h1>楊婉儀為愛女儲利是</h1><p>楊婉儀前晚喺尖沙嘴出席首映禮，佢身形明顯已回復苖條，佢話BB女𠵱家九個月大，已經識企，今年重𢭃咗唔少利是，楊婉儀話會幫BB女啲利是儲入銀行，等佢大個女時自己去運用，預計BB女十八、九歲時都應該會有一筆可觀收入，楊婉儀之後又話要等BB女可以照顧到自己時，先考慮再追多個小朋友。</p></body></html>