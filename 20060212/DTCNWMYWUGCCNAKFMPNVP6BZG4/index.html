<html><header><meta charset="utf-8"><title>　　李鳳英難得有火 - 李八方</title></header><body><h1>　　李鳳英難得有火 - 李八方</h1><p>立法會有十一位女議員，當中蔡素玉、陳婉嫻同埋譚香文仍係雲英未嫁，即係仲有得𢭃利是，不過，日前八方見到李鳳英，佢好開心咁從馬時亨局長手上攞到封利是，仲話係佢今年第二封利是，第一封當然係勞聯大佬李啟明派畀佢㗎啦。<br> 李鳳英一向搞工會，佢同八方講，煲呔真係要畀啲成績工會睇，冇理由最低工資同最高工時嘅問題喺勞顧會傾唔掂，要交畀策發會傾，咁等於動搖勞顧會嘅憲制地位，不如拆咗佢好過。<br> 嘩！連平日冇火嘅鳳英姐都出聲，勞工處處長張建宗應該收到。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>