<html><header><meta charset="utf-8"><title>好頂癮！麥玲玲愛情催運蛋糕</title></header><body><h1>好頂癮！麥玲玲愛情催運蛋糕</h1><p>本大爺使一分一毫都諗過度過，送花？坐地起價嘅，唔買！食情人節套餐？肥婆四扭扭擰擰怕肥喎！把心一橫，不如送個低糖、低脂嘅心形蛋糕畀佢食落肚重抵。煞食心形蛋糕伴以九個心形迷你朱古力曲奇（$168/個），隨盒附送卡通人物Bodhi同Aimee嘅心意卡，至頂癮係送埋堪輿學家麥玲玲嘅愛情催運小貼士及宜嫁娶日曆卡，肥婆四一向迷信，睇佢枱頭幾本狗年運程指南就知啦！不過唔好迫我娶佢，我重想做多幾年浪子。<br>RegalaHomeDessert（28908289）<br>地址：銅鑼灣西武百貨110A號舖</p><p>肥平：乜都放入口，最叻搵平嘢食，搞到肚腩大過佢個頭。</p></body></html>