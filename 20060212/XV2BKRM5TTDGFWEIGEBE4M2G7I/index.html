<html><header><meta charset="utf-8"><title>新口味！食花宴「賞花悅目」</title></header><body><h1>新口味！食花宴「賞花悅目」</h1><p>本小姐正值芳華正茂，如花似玉，平日收花收到手軟，食花又好似未試過喎！呢個「賞花悅目」嘅花饌晚宴（$488/位），大廚嚴選從外國入口密封包裝、香脆即溶嘅封乾花瓣、花芯及花苞等做材料，一共有五道菜式，包括薰衣草、蜜糖豬肉餅伴香煎帶子，重有綠茶汁伴扒龍蝦及牛仔柳，最後食埋件軟滑芳香的香檸雪糕及合桃餅乾伴玫瑰花奶凍，咦，唔知食完個口會唔會散發一陣陣幽香呢？咁就連香口膠都唔使𡁻喇！<br>林柏軒（21137925）<br>地址：尖沙嘴廣東道13號馬哥孛羅港威酒店大堂下層林柏軒（LaBrasserie）<br>供應期：3月1日至31日6:30pm-11:30pm</p><p>瘦東：專食貴夾唔飽嘅嘢，口味同揀男友一樣：嘴刁！</p></body></html>