<html><header><meta charset="utf-8"><title>　　鬍鬚仔想上位有排學 - 李八方</title></header><body><h1>　　鬍鬚仔想上位有排學 - 李八方</h1><p>煲呔要搞強政，做佢嘅大跟班梗係一啲都唔易，八方呢輪去新春酒會，就成日見到鬍鬚仔曾俊華跟出跟入，做咗以前林煥光個位。<br> 大家笑鬍鬚仔抵得諗，減人工都制，佢就話冇問題，仲同八方講笑，有排學嘢。<br> 咁又真，如果小曾真係想更上一層樓做下任政務司司長，就要日夜加班學習先至掂，因為到目前為止，除咗世貿一役之外，佢老哥仍未有過人表現，令高層另眼相看，AO臣服，話晒煲呔同肥龍當年都打過大鱷，身經百戰，然後先有得做CS。所以話鬍鬚仔等緊機會表演，世貿攞分，仲要其他都有掌聲先至過到關。<br> <br> 傳真︰2623-9278<br> 電郵︰pf_lee@appledaily.com</p></body></html>