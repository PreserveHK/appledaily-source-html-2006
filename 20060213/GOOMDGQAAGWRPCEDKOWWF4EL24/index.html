<html><header><meta charset="utf-8"><title>尚連奴猛讚張藝謀</title></header><body><h1>尚連奴猛讚張藝謀</h1><p>法國影星尚連奴（JeanReno）日前到上海出席法國電影節，佢喺記者會度話睇過張藝謀幾部戲，覺得拍得好好，所以之前見到張導演都好開心，重話希望合作。另外，問尚連奴會唔會送情人節禮物畀未婚妻，佢話會畀個小驚喜，重話呢件事緊要過拍戲。</p></body></html>