<html><header><meta charset="utf-8"><title>鍾麗緹老公月尾報到</title></header><body><h1>鍾麗緹老公月尾報到</h1><p>日前鍾麗緹（右一）同老公Jon（左二）喺機場準備辦理登機手續返北京時，Jon俾警員帶走，話佢涉及○二年一宗刑事毀壞案，調查後暫准Jon保釋。噚日鍾麗緹接受電台電話訪問，話當年佢哋有去落口供，可能長時間喺北京住，所以件事拖咗幾年。鍾麗緹話阿Jon唔使畀保釋金，但月尾就要返嚟報到。另外鍾麗緹喺訪問度話同阿Jon已經結婚兩年幾。</p></body></html>