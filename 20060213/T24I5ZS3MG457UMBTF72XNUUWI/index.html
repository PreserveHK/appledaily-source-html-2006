<html><header><meta charset="utf-8"><title>側田騷開賣Fans霸頭位</title></header><body><h1>側田騷開賣Fans霸頭位</h1><p>側田下月二十六日在紅館舉行的處男個唱，掀起撲飛熱潮，內部認購的門票一早售罄，雖然演唱會飛今天才公開發售，但前晚已有歌迷在紅館售票處放置櫈仔霸位，上面還貼了寫明買側田演唱會飛的紙張，提醒別人不要插隊。</p><p>計劃加場</p><p>由於反應熱烈，據知唱片公司決定在四月加場，側田昨日在電話中說：「好開心，歌迷咁支持我，加唔加場唔係自己諗，係公司決定。我𠵱家積極排舞，唔想演唱會企定定唱。」<br> 此外，側田昨日接受商台節目訪問，談及有段維持了五年的遙距愛情傷他很深，他說：「我只係對一個女朋友講過一次『我愛你』，自從分手後，我冇同其他人講過。」談到髮型問題，側田透露以往是剃光頭，他說：「我剃光頭好多年啦，只係入咗行先留。」他又笑言個唱時或會在頭頂鑲鑽石。<br> 採訪：王連連　攝影：何國豪</p></body></html>