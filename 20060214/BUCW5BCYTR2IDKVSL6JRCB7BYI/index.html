<html><header><meta charset="utf-8"><title>陳奕迅邀千嬅打友誼波</title></header><body><h1>陳奕迅邀千嬅打友誼波</h1><p>陳奕迅（Eason）和楊千嬅昨日宣傳時為了配合情人節氣氛，要向對方示愛，Eason拿了足球、西芹及地拖作示愛道具，不過當他拿起足球時，竟要求千嬅打番場友誼波，惹得台下哄堂大笑。</p><p>陳奕迅年初在商台頒獎禮成大贏家，他近日忙於在紅館舉行個唱，又不小心患上感冒，昨午他利用休息養病時間，與楊千嬅到尖沙嘴出席商台的手機劇集《來不及聽你說愛我》啟播儀式，似是為報答知遇之恩。<br> 由於《來》劇會於今日情人節在某手機網絡上首播，昨日兩人分別要以足球、地拖、長劍及西芹作為向對方示愛的道具，千嬅首先揀了長劍，指用劍斬自己，是代表願為情人犧牲一切。</p><p>跪地扮鬼扮馬</p><p>Eason則鬼馬地取了足球、地拖和西芹，並跪地向千嬅說：「足球即係代表打番場友誼波，好唔好？打到攰就返屋企煮西芹食，食完飯有啲攰，你就瞓先，我就用地拖打掃屋企，咁你感動冇？」台下眾人聽到Eason友誼波之言即哄堂大笑，而千嬅亦大笑表示感動到死。<br> Eason強調友誼波是代表踢足球，並非他人所想的事情，他又承認沒膽向女性示愛，就連煮飯仔也未試過。<br> 千嬅就笑稱會跟Eason女兒打友誼波，現實中則沒有人邀她打友誼波，她說：「可能我個樣好惡，好警犬。」</p><p>周遊列國尋愛</p><p>千嬅表示以往情人節都有收花及手表等禮物，但不敢收太名貴東西，現時亦已過了恨拍拖的年紀，她說：「其實之前都有啲散嘢，出去dating都有，但唔得閒發展，亦都遇唔到鍾意，惟有周遊列國去搵囉。」<br> 此外，Eason前晚在紅館演出第二場個唱，未婚妻徐濠縈及父親陳裘大一早到場，開騷前囡囡陳康堤由工人及司機帶到紅館，鍾鎮濤與女友范姜、側田及李蘢怡等都有捧場。<br> 採訪：駱華齡　攝影：林德雄</p></body></html>