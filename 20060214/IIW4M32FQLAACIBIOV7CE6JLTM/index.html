<html><header><meta charset="utf-8"><title>梁漢文留鬚拮親女友</title></header><body><h1>梁漢文留鬚拮親女友</h1><p>梁漢文（Edmond）噚日以全新鬚根look到商台接受訪問，佢話今次係為新劇而留鬚：「喺劇裏面我飾演蘇永康嘅心理醫生，因為我個樣畀人嘅感覺唔係咁成熟，所以就留鬚試造型。」Edmond重話女友Karen對佢呢個新形象好唔習慣，佢笑住咁話：「我女友話啲鬚好拮呀！唔好話佢唔慣，就連我自己摸落去都唔慣。」</p></body></html>