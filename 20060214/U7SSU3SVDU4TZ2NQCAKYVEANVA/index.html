<html><header><meta charset="utf-8"><title>經絡擁抱新婚人士</title></header><body><h1>經絡擁抱新婚人士</h1><p>今年雙春兼閏月，唔少人會拉埋天窗。結婚自然要買樓築愛巢，經絡鄭偉雄預期，新婚人士係今年樓市新動力。<br> 經絡早前就派員走訪多個婚姻註冊處，訪問二百對準新人，六成八打算今年買樓，首選中小型住宅，六成七打算買二百萬蚊有找嘅樓。經絡反應快，即開新婚按揭易專線，免費提供按揭諮詢，搶佔生意。</p></body></html>