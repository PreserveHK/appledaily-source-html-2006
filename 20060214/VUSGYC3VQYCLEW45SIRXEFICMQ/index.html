<html><header><meta charset="utf-8"><title>Sunday對家無反應</title></header><body><h1>Sunday對家無反應</h1><p>華華上星期講過，小小超請大家免費玩Sunday3G，但150蚊月費嗰批客唔使旨意俾佢二少揀中。前日開估，果然－－31萬人登記，最後只得4萬幾人有幸中選。呢個數字可以睇到咩？第一、香港實在太多蛋散；第二、二少想要嗰班優質客，質優之餘兼夾忠心，講得串啲，即係費事去試嗰部華為leung機……<br> 咁二少啲對家又有咩回應呢？唔知係咪大家都覺得4萬幾人實在太奀豬，所以除咗佢親生阿爹即刻將基本月費加價5蚊雞之外，其他人無乜反應喎。好似曾經係佢至愛嘅CSL，噚日叫做即刻有動作，但只係推出全港首創3G隨身TV，重要收成1蚊1分鐘……<br> C記個市務部總經理馬肇文（圖）強調唔會鬥平，一直都係靠質素取勝，就算Sunday近排玩免費，啲客上網都無慢到……華華真係好想知道，二少下一步究竟要點啲人先至唔會當佢係流呢？</p></body></html>