<html><header><meta charset="utf-8"><title>　　超人出怪招撐民建聯 - 李八方</title></header><body><h1>　　超人出怪招撐民建聯 - 李八方</h1><p>李超人同民建聯關係一向唔錯，除咗有唔少馬仔入民建聯，百佳重全力支持民建聯搞黨務，只要喺二月底前上網訂閱「民建聯電子資訊」，就有機會贏取一百蚊百佳禮券，名額二十個。<br> 民建聯最識搞蛇宴齋宴、平價旅行團，畀埋晒啲小恩小惠，呢次上網click兩click就送百佳禮券完全貫徹呢個黨嘅形象。讀者有興趣可以上民建聯個網頁www.dab.org.hk昅昅。<br> 八方唔知啲禮券係超人自己送，定係民建聯真金百銀買，不過估計都係百佳贊助居多，反正都係豪二千蚊啫！重有，如果係民建聯自己買，點都會買同一鼻孔出氣嘅中資華潤超市啦，未必會幫襯超人喎！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>