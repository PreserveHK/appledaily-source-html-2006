<html><header><meta charset="utf-8"><title>吳浩康認與胡定欣拍拖</title></header><body><h1>吳浩康認與胡定欣拍拖</h1><p>吳浩康（Deep）同胡定欣（右）傳咗緋聞好耐，有傳媒影到佢哋拍拖買餸，阿Deep下廚同女友慶祝情人節。噚日阿Deep接受商台電話訪問，承認同胡定欣拍拖兩個月，重話兩年前已經鍾意對方，事緣佢單藏毒案後，發覺胡定欣雖然被拖落水，但仍然好關心自己。阿Deep又話先後三次同女友示愛，先至贏得美人歸。</p></body></html>