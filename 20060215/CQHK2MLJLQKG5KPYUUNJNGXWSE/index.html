<html><header><meta charset="utf-8"><title>鈔票孖煙囪好盞鬼</title></header><body><h1>鈔票孖煙囪好盞鬼</h1><p>好多人都鍾意錢，南韓首爾一家商店就推出咗三款，分別印咗韓圜、人民幣，同埋美金鈔票圖案嘅男士內褲（圖：美聯社），每條盛惠港幣六十四蚊，唔貴。間店嘅職員話，呢啲內褲賣得好好。韓人似乎好鍾意利用啲錢搞新意思，早排先喺街放置咗啲錢幣圖案嘅椅子畀人坐之嘛！</p></body></html>