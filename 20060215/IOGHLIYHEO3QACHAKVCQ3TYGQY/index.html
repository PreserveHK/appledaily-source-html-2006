<html><header><meta charset="utf-8"><title>阿媽忽然祝早生貴子<br>張衛健趁好年娶張茜</title></header><body><h1>阿媽忽然祝早生貴子<br>張衛健趁好年娶張茜</h1><p>由鍾欣桐、馮德倫、張茜、黃浩然主演的電影《犀照》，前晚在銅鑼灣舉行首映，張茜的男友張衞健亦有到場支持。健仔坦言阿媽早前送生日卡給他忽然催婚，而他亦表示已作好準備，考慮今年雙春兼閏月迎娶張茜。</p><p>電影《犀照》前晚假銅鑼灣舉行首映禮，一眾主角包括馮德倫、鍾欣桐（阿嬌）、張茜、黃浩然及吳天瑜等均有到場，其餘出席嘉賓則包括成龍、楊受成夫婦、蔡卓妍、李珊珊、謝賢等。大會還安排一眾演員舉行點犀牛角的儀式，別開生面，並由有線電視直播整個首映禮過程。</p><p>生日卡催婚</p><p>由於《犀照》是張茜首部電影，故男友張衞健亦偕好友梁漢文、吳國敬等到場支持。情侶檔同場出現，難免被追問婚期，健仔直言身心已做好準備，考慮結束七年愛情長跑，迎娶女友。他笑說：「我由十八歲開始，媽咪已經提我要做足安全措施，唔好搞大人哋個肚，因為世界亂，唔好生小朋友出嚟；但今年生日就好奇怪，佢畀一張生日卡我，叫我早生貴子，我一定會認真考慮，因為身心已經準備好。」問到他可會打鐵趁熱、於今年雙春兼閏月結婚？健仔坦言絕對有此機會。</p><p>圓十年夢想</p><p>另一邊廂的張茜在接受訪問時，亦透露曾與健仔商討結婚大計，不過因為她有心願未遂而暫時擱置。<br> 張茜說：「我十年前喺日本出過EP嘅唱片，但我好希望可以再出一張唱片，喺樂壇發展吓，實現咗我呢個心願先諗結婚。」<br> 採訪：魯萍、藍文浩<br> 攝影：葉君海、陳俊強</p></body></html>