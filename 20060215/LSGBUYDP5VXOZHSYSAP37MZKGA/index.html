<html><header><meta charset="utf-8"><title>鄧健泓簽新約重生</title></header><body><h1>鄧健泓簽新約重生</h1><p>鄧健泓加盟了漢音樂有限公司，並打算於五、六月推出唱片，前晚他在銅鑼灣接受訪問，坦言加入新公司等如有一個新開始，他說：「簽約新公司係希望可以唱歌、拍電視劇同電影三線發展。我最唔開心係舊年八月當原子鏸同我分手，而Paco（黃柏高）嗰邊又約滿，好似一下子乜都冇晒，𠵱家希望重新開始。」</p><p>李詩韻陪伴</p><p>鄧健泓成為唱片公司的一哥，問他可知公司打算如何催谷他，鄧健泓笑說：「只係公司暫時得我一個男歌手，不過唱片已經搵咗伍樂城、林夕等幫手參與。」問鄧健泓跟緋聞女友李詩韻的感情狀況時，他笑說：「我有好多圈中女友喎！唔係，係圈中女性朋友，佢係我好朋友，我唔開心時佢都有陪我，但我哋唔係拍拖。」<br> 撰文：蔡丹</p></body></html>