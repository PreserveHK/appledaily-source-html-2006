<html><header><meta charset="utf-8"><title>　　警犬媽媽一胎生14隻 - 李八方</title></header><body><h1>　　警犬媽媽一胎生14隻 - 李八方</h1><p>今日出版嘅新一期《警聲》刊登咗一則喜訊，就係四歲警犬Nona上個月一胎生咗十四隻狗仔（圖），創下瑪連萊犬種喺本地嘅出生紀錄。<br> Nona今年四歲，荷蘭出世，警隊買佢返來之後，○三年開始同領犬員陳文忠拍檔，喺屯門警區工作。後來佢參加咗警犬繁殖計劃，幫警隊生啲血統優良嘅狗仔，大個可以學媽媽咁做警犬。警犬隊高級督察吳國榮話，繁殖計劃係要確保警隊有八十隻以上嘅警犬服役。至於Nona，放多兩至三個月產假，就會返落警區繼續為市民服務。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>