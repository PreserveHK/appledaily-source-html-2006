<html><header><meta charset="utf-8"><title>9樓D座：先施盤點今日1折醒你荷包</title></header><body><h1>9樓D座：先施盤點今日1折醒你荷包</h1><p>　然今日行開中環、旺角同深水埗的先施百貨門外，發覺人頭湧湧的話，千祈唔使咁奇怪，事關由今日起至月底，又係先施百貨一年一度「盤點大清貨」的大日子，當中大量貨品以全年最低價發售外，部份貨品重低至一折！想替家居添置用品或更換電器同寢室用具的話，就真係唔好錯過機會啦！<br><br>記者：陳偉林　<br>攝影：周旭文　<br>ImageGirl：Liz</p><p>必掃家電</p><p>電器平日一般較少會做減價，就算有，幅度都比較小。所以趁盤點掃電器其實最鬼抵，幾草嘢買個多士爐，重想點呀？</p><p>巨肺抽濕機</p><p>黃霉天殺到，買定個巨肺抽濕機就係時候。LakesDEFAO-08BS抽濕機容量特大，有成20公升，抽濕力特強。有50%、60%或70%等不同濕度調校，重可以純抽濕或乾衣㖭。<br> <br> 原價：$2,998<br> 盤點價：$1,390</p><p>三重過濾吸塵機</p><p>同樣算得上時令之選，西門子VS-52DII三重過濾吸塵機，三重過濾設計加1500W特強吸力，唔怕回南天微塵充斥家居。<br> <br> 原價：$1,190<br> 盤點價：$590</p><p>幾草嘢多士爐</p><p>Kitchen-DeluxeXB-8533多士爐，除5級熱度調校外，重有解凍及翻熱功能。4折後70蚊唔使，早餐從此有着落！<br> <br> 原價：$168<br> 盤點價：$69</p><p>4折爭飯食</p><p>型號GJE-NS-RNQ10-FX的象印西施電飯煲，煮飯煲粥都得，2-5人用，啱晒一般核心家庭。<br> <br> 原價：$698<br> 盤點價：$299</p><p>永不生銹電水煲</p><p>採高級鐵氟龍內膽，標榜永不生銹。另備100oC自動翻滾及自動除氯功能，3.8公升容量。型號為德國寶PCF-38HM。<br> <br> 原價：$568<br> 盤點價：$298</p><p>實用微波爐</p><p>家品但求實用，樂信牌RA-MM12微波爐，備30分鐘時間掣、低至高5段火力及解凍功能，爐面重備有簡表，列明叮蔬菜及翻熱白飯的所需時間，細心實用。<br> <br> 原價：$598<br> 盤點價：$388</p><p>跳樓價搶寢室用具</p><p>時近換季，衣服以外，隨季節想換換的家品就要數寢具了。以下精選，全部低於3折，明益你啦。</p><p>春田PoohPooh</p><p>CasablancaDisney卡通人物寢具套裝，有WinniethePooh在葉子藍天青草地上。有齊智慧被、床笠同枕袋，同佢同床發春夢！<br> <br> 原價：$1,008-$1,404（單人-加大）<br> 盤點價：$269-$299（單人-加大）</p><p>掃定冷氣被</p><p>AussiePopy寢具套裝，100%全棉製加230針，有齊床笠、枕袋，重有冷氣被，趁平掃定等夏天都啱。<br> <br> 原價：$973-$1,198（單人、雙人及加大）<br> 盤點價：$269-$299（單人、雙人及加大）</p><p>人體工學＋慢回彈</p><p>日本超人氣的9℃夢之寢人體工學枕（中碼），慢回彈設計能將頭部承托得更好。小記摸過，按壓後回彈速度確係慢，睡時相信更貼服。重有防菌加工處理，透氣設計有助呼吸散熱。<br> <br> 原價：$620/個<br> 盤點價：$149/個</p><p>其他正選</p><p>大路的家電及寢室用品外，重有其他唔少值得入手的筍貨，行開不妨昅埋。</p><p>孖人牌廚具套裝</p><p>孖人牌個朵不嬲都唔錯，但一分貨當然要計番你一分錢，難得家陣以約6折就可買齊廚刀、鉸剪及砧板整套廚具套裝，煮婦實鍾意。<br> <br> 原價：$1,102<br> 盤點價：$699</p><p>幻彩篋好Sharp醒</p><p>特別的幻彩顏色鮮豔悅目，唔易跟人撞色外，還方便於機場行李輸送帶上取回。此法國Delsey31吋旅行篋，重有兩個隱藏轆，美觀又慳位。<br> <br> 原價：$1,200<br> 盤點價：$840</p><p>的骰型啱短線遊</p><p>AmericanTourister55cm旅行篋，小巧的骰收藏方便，至合短線旅程需要。<br> <br> 原價：$1,100<br> 盤點價：$398</p><p>1折特區</p><p>今次大清貨最低為1折，但以衣服居多而找不着較受歡迎的家電及寢具，但篤篤計數機，以下襯衣其實比1折還要低。講款，可能啱你阿媽，但幾十蚊街邊貨都唔止啦！</p><p>Sales至醒推介<br><br>Mandy：4折寢具套裝</p><p>「CasaCalvin雙人全棉寢具套裝，100%全棉製造，好軟熟㗎！有360針好細密，有齊被袋、床笠同枕袋，4折筍啦！」<br> <br> 原價：$1,408<br> 盤點價：$599</p><p>Ling姐：真皮涼鞋</p><p>「Freemood意大利涼鞋，全真皮又有氣墊紓緩腳底壓力，着得好舒服㗎。」<br> <br> 原價：$695<br> 盤點價：$369</p><p>Jenny：正Cutting冷衫</p><p>「意大利Jeordie's羊毛冷衫，剪裁GoodFit，歐洲質料有保證，𠵱家2折可以擁有，要買就快手。」<br> <br> 原價：$1,390<br> 盤點價：$278</p><p>張小姐：啱港男型格</p><p>「意大利西裝褸一直不乏捧場客，主要係Cutting好用料又合潮流，Sanremo西裝褸重好啱香港男士嘅身形㖭。」<br> <br> 原價：$3,590<br> 盤點價：$1,436</p><p>先施百貨盤點大清貨</p><p>日期：2月15日至2月28日<br> 地點：港、九各間先施百貨<br> 時間：9:30am-8:30pm（中環店）<br> 10:30am-10:30pm（九龍店）<br> 查詢：28301016<br> <br> *備註：先施百貨盤點大清貨期間，重會喺不同地區，包括紅磡先施倉、沙田麗豪酒店、黃大仙龍翔中心、天水圍嘉湖海逸酒店及慈雲山中心設特賣場，日期為2月15至3月5日不等，可致電查詢各場地的確實特賣日期。</p></body></html>