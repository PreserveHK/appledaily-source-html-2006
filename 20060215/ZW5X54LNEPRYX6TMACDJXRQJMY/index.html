<html><header><meta charset="utf-8"><title>新開張！厚福街紐約Feel食店</title></header><body><h1>新開張！厚福街紐約Feel食店</h1><p>日前有個觀音兵約本小姐去尖沙嘴厚福街食飯，以為佢咁耐無見忘記咗本小姐專食貴價嘢，正想發脾氣之際，竟然俾佢笑我孤陋寡聞，話嗰邊開咗間好有NewYorkFeel嘅餐廳都唔知，谷鬼氣一於應約睇睇。餐廳有成3,000幾呎，地下鋪住黑白方格地磚，又幾型喎！試咗個香草露笋意粉，清清哋啱我胃口，最吸引係居然有意大利傳統小食Cannolis畀我做甜品，唔係周圍有得食嘅矜貴嘢梗係啱我胃口啦，大家一邊聽住Jazz，一邊歎紅酒，搞到我瘦東差啲唔記得自己置身厚福街呀！</p><p>798unit&amp;co.（23660234）<br> 地址：尖沙嘴厚福街9號1樓<br> <br> 瘦東：專食貴夾唔飽嘅嘢，口味同揀男友一樣：嘴刁！</p></body></html>