<html><header><meta charset="utf-8"><title>西班牙3GSM速報（二）<br>三星一炮三響　800萬像素勁過DC</title></header><body><h1>西班牙3GSM速報（二）<br>三星一炮三響　800萬像素勁過DC</h1><p>每次搞大型展覽，韓國三星幾乎都以「機」海戰術攻陷展館！今年3GSMWORLDCONGRESS都唔例外，以冠絕全球嘅800萬像素影相手機坐鎮，唔單止比好多DC為高，其CCD元件亦比其他手機嘅CMOS更清更靚！<br>記者：陳國輝</p><p>唔講唔知，原來韓產影相手機位列最高嗰班！繼三星推出內置700萬像素嘅V770後，今屆展覽再發布高一級嘅800萬像素V8200，可謂無人匹敵！最強之處，係採用咗高質CCD元件，解像度達到3,296×2,472，拍出嚟嘅相片，畫質隨時拍得上同級專業機；另外，又支援解像度為640×480嘅動畫拍攝，駁番落電視睇都咁清。不過，現時發布嘅機種只屬韓國制式，會否推出香港啱用嘅GSM版？大家要耐心等吓喇！<br> <br> 規格：韓國CDMA、1,600萬色芒、800萬像素CCD鏡頭、自動對焦<br> V8200<br> 推出日期未定<br> </p><p>力谷流動電視</p><p>所謂「地面數位多媒體廣播」（簡稱T-DMB），就係三星專攻歐洲市場嘅流動電視制式，舊年喺韓國已正式啟用，而今年輪到喺德國試行，並預計6月推出，到時除咗可以睇世界盃，更可盡覽各類電視節目。<br> <br> 規格：GSM三頻、26萬色芒、200萬像素鏡頭、支援T-DMB技術<br> P900<br> 6月推出</p><p>下載快過3G四倍</p><p>比3G更快嘅傳輸速度大有人在，講緊嘅就係HSDPA（HighSpeedDownlinkPackerAccess）。Z560屬於首部歐洲制式HSDPA機種，其下載速度可達1.8Mbps，即相等於WCDMA嘅4.6倍左右，單撈速度超快。<br> <br> 規格：WCDMA/GSM三頻、26萬色芒、200萬像素鏡頭、支援HSDPA技術<br> Z560<br> 推出日期未定</p></body></html>