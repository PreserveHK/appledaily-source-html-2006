<html><header><meta charset="utf-8"><title>飯聞煮派：大包扮上菜</title></header><body><h1>飯聞煮派：大包扮上菜</h1><p>邊個話麵包只係用嚟做早餐、攝胃罅㗎?!大家眼見麵包超人都可擔正做主角，那意味着麵包都終有出頭天。簡單如酥皮湯、複雜如焗麵包球，也可充上菜！</p><p>太生語錄</p><p><br> 吳先生啱啱放工返嚟就有飯食……<br> 吳太：老公！不如試吓呢碟泡菜吖？<br> 吳生：……係唔係國貨嚟㗎？<br> 吳太：梗係唔係！啲泡菜係我嗰日跟隔籬韓國人金太太學㗎，將大白菜用鹽、辣椒粉、蒜、薑同葱調味發酵㗎！<br> 吳生：咁都好啲！試吓先……<br> 吳太：不過嗰日阿金太佢全程講韓文，所以啲份量我都係靠估估吓……<br> 吳先生辣到噴飯，隨即竄入廁所，很久沒有反應。<br> <br> 記者：趙善怡　<br> 攝影：周旭文　<br> 示範：飯廳（26280636）　<br> 地址：荃灣青山公路388號中國染廠大廈地下G06</p><p>A白酒忌廉焗法國藍青口麵包球</p><p>聞煮價：$38/4人　<br> 需時：25分鐘<br> <br> 我麵包超人雖然唔識飲酒，但我都知食海鮮要飲白酒。除了齋飲外，原來在煮海鮮時也可以加點白酒以喚起海鮮鮮味，加上忌廉去打汁，送飯沾包食都咁正啦！</p><p>咩料：</p><p>法國藍青口10隻、意粉20克、巨型麵包1個掏空、芝士片2塊、白酒2茶匙、牛油適量<br> <br> 醬汁：忌廉2湯匙、白汁3湯匙、鹽少許</p><p>速成法：</p><p>1）牛油起鑊，放進青口炒熟。撒上白酒後，加入忌廉、白汁及少許鹽作調味，兜勻上碟。<br> 2）將已烚好的意粉放入剛焗至軟身的麵包內。<br> 3）煮好的青口隨之加入巨型包內，並在青口表面放上芝士塊，放進焗爐焗3分鐘至芝士溶解軟身便成。</p><p>聞煮貼士</p><p>麵包超人：「啲汁料唔好嘥呀！因為多餘嘅醬料會被麵包吸收，或攞嚟沾麵包食，好惹味㗎！」</p><p>英文BakedFrenchBlueMusselinBreadBallwithWhiteWineandCream</p><p>Ingredients:<br> 10Frenchbluemussels,20gspaghetti,1bigbread(hollow),2slicesofcheese,2tspwhitewineandproperamountofbutter<br> Sauces:2tbspcream,3tbspwhitesauceandadashofsalt<br> <br> Method:<br> 1)Heatwokwithbutter,addinmusselsandstir-fryuntilcooked.Sprinklewithwhitewine,addinsaucestoseason,thenstirwellanddishup.<br> 2)Stuffboiledspaghettiintothehollowbreadwhichhasbeenbakeduntilsoft.<br> 3)Thenaddthecookedmusselsintothebigbread,andcovermusselswithcheeseslicesandbakefor3minutesuntilcheesegetsmeltedandsoft.Serve.<br> <br> Tips:<br> Excesssauceswillbeabsorbedbythebread.Theyalsogoverywellassauceforbread.</p><p>印尼文PanggangBolaRotiIsiRemisBiruPerancisDenganArakPutihDanKrim</p><p>Bahan-bahan:<br> 10buahremisbiruPerancis,20gspagetti,1buahbolarotibesar(dikosongkan),2lembarkeju,2sdtarakputih,mentegasecukupnya<br> Bahansaus:2sendoksupkrim,3sendoksupsauskrim,sedikitgaram<br> <br> Caramembuat:<br> 1.Panaskanpancidngmentega,tambahkanremisbiru,tumishinggamatang.Siramkanarakputih,lalutambahkanbahansaus,adukrata,sisihkan.<br> 2.Isikanspagettiygtelahdirebusmatangkedlmbolarotiygtelahdipangganghinggalunak.<br> 3.Isikanremisbiruygtelahdimasakmatangkedlmbolaroti,lalutaburkankejuygtelahdipotongkecildiatasremisbiru,panggangselama3menithinggakejumencair,sajikan.<br> <br> Tips:<br> Sausyangberlebihakandiresapbolarotidanitujugacocoksebagaisausuntukroti.<br> <br> （繙譯：語言專家諮詢公司，電話：23648988）</p><p>B法國田螺番茄酥皮湯</p><p>聞煮價：$15/1人<br> 需時：25分鐘<br> <br> 所有蔬菜生果其實都要趁新鮮食先至叫着數！齋睇唔食就好容易被我細菌妹妹入侵㗎喇！今次師傅仔就最醒目喇！揀咗熟透而紅卜卜的番茄去打湯，連埋網狀酥皮一起吃，當飯食都得啦！</p><p>咩料：</p><p>番茄2個切塊、*洋葱6個切絲、田螺2隻、金不換2片、酥皮1塊</p><p>速成法：</p><p>1）起鑊將番茄、洋葱與田螺肉炒熟後，放入攪拌器將之打爛備用。<br> 2）酥皮切粗條，如織藤籃般整成網狀，之後放入烤爐焗5分鐘至發脹挺身。<br> 3）再將已攪爛的番茄茸回鑊煮熟，將金不換倒進碗內，放置酥皮於面便成。</p><p>聞煮貼士</p><p>小病毒妹妹：「織酥皮時要留番啲空間畀每條酥皮，等佢哋遇熱膨脹呀！」<br> <br> *洋葱具有天然的驅蟲效能的洋葱，可有效防止骨質疏鬆的它更蘊含豐富抗氧化物質，有利於增強免疫力並可降血脂。切它時常令人流淚，切前可先雪凍。</p><p>C紙包海鮮扁意粉配黑咖喱汁</p><p>聞煮價：$45/4人<br> 需時：25分鐘<br> <br> 這碟超巨糖果造型的紙包扁意粉，食落無糖果甜味，反而嗒到陣陣微辣刺激，那就歸功於由墨魚汁與咖喱混醬而成的黑咖喱汁了！</p><p>咩料：</p><p>意粉60克、魷魚2隻、鮮中蝦4隻、帶子2隻、青口2隻、蟹肉2湯匙、紅椒1/4個切絲、乾蒜茸2湯匙、牛油紙2張、白酒1湯匙<br> <br> 調味：鹽半茶匙、糖半茶匙<br> <br> 黑咖喱汁：墨魚汁21/2湯匙、咖喱汁4湯匙</p><p>速成法：</p><p>1）起油鑊，爆香所有海鮮材料，加入紅椒絲及澆上白酒。放進已烚好的意粉，落鹽及糖調味，最後撒上乾蒜茸後略兜便可放上牛油紙上。<br> 2）將牛油紙對摺包好，餘下兩邊如糖般扭實。放入焗爐略烤至牛油紙表面微黃便可上碟。<br> 3）另起鑊，將墨魚汁及咖喱汁拌勻煮熟，放上碟連同意粉拌食。</p><p>聞煮貼士</p><p>蜜瓜包超人：「牛油紙本身唔食得，所以稍為烘燶表面就可以喇！」</p><p>D泡菜豬頸肉蛋包烏冬</p><p>聞煮價：$35/4人<br> 需時：20分鐘<br> <br> 飯前最佳小食，豬頸肉夠爽口而且啖啖肉，但相當肥膩，兩者拿來炒烏冬，口感變得多層次。為怕你唔夠飽，煎多塊蛋皮包住大堆頭烏冬，夠體貼啩!?</p><p>咩料：</p><p>雜菜、泡菜、豬頸肉、蛋2隻、烏冬1包、朝鮮醬21/2湯匙、鹽1茶匙</p><p>速成法：</p><p>1）起油鑊將豬頸肉及雜菜炒熟，加入泡菜、朝鮮醬及烏冬，用鹽調味。<br> 2）另起鑊，投進蛋汁煎成蛋皮，上碟備用。<br> 3）將煮好的烏冬放上已鋪平的蛋皮之上，包好後將之倒轉放回碟內便成。</p><p>聞煮貼士</p><p>細菌小子：「豬頸肉本身會出油㗎，所以喺炒烏冬時千祈唔好落咁多油呀！」</p></body></html>