<html><header><meta charset="utf-8"><title>搭上Soler超離奇<br>千嬅：成日𠝹嘢　木工咩</title></header><body><h1>搭上Soler超離奇<br>千嬅：成日𠝹嘢　木工咩</h1><p>有指楊千嬅猴擒組合Soler細孖Dino，並為對方減肥，千嬅昨日表示莫名其妙，自己連兩人誰是大哥誰是弟弟都未分清楚，但她表示自己沒有生氣，並謂：「成日話我𠝹嘢，你估我係木工咩！」</p><p>楊千嬅昨日到商台做錄音訪問，對於有報道指她猴擒孖仔組合Soler成員Dino，並投其所好，積極減肥改變形象，對此千嬅表示莫名其妙，她說：「我同佢哋真係唔熟，我連邊個係大佬，邊個係細佬都分唔到，都唔知發生乜事。不過都好感激本雜誌，對我市場價值嘅肯定，其實主打都係鄭中基，不過咁悶咪加啲新嘢囉，我只係覺得搞到人（指Soler）唔好意思，連我阿媽都問我係邊個嚟。」</p><p>感情事低調</p><p>問到千嬅會否不滿？她雖說不會，卻帶點激動說：「唔嬲，不過成日話我𠝹嘢，你估我係木工咩，木工都有錢收啦，雖然我形象似烈女，不過呢方面我係好低調，唔主動同好懶惰，如果唔係都唔會咁多年都係傳得阿鄭生（指鄭中基）啦。」<br> 千嬅續說：「我忙到得閒死唔得閒病啦，話我減肥，咁我遲啲要拍打戲嘛，你有冇見過肥嘢會爬上樹，有冇肥嘢識輕功呀？」<br> 再問與Soler見面會否感到尷尬？千嬅說：「唔會，我重會主動衝埋去同佢哋講唔好意思，搞到佢哋，後生仔係要經歷吓娛樂圈嘅嘢。」</p><p>大馬謝歌迷</p><p>此外，楊千嬅日前與古巨基飛往馬來西來出席「古舞飛揚馬來西亞新年演唱會06」記者會，門票在開售兩日內已賣出七成，二人開心得在台上扮成一對新人多謝歌迷支持。而大會更安排街頭簽名會，由於群情洶湧，千嬅在簽名會上，一度被迫到風扇前，頭髮被風扇亂吹，千嬅不理頭髮亂了，只是專心的指揮大馬歌迷們排隊合照，呼籲歌迷要遵守秩序。<br> 採訪、攝影：胡比</p></body></html>