<html><header><meta charset="utf-8"><title>車路事：no1*InsideStory<br>PassatWagonVariant2.0TFSI　豪華分裂一部車兩個性格</title></header><body><h1>車路事：no1*InsideStory<br>PassatWagonVariant2.0TFSI　豪華分裂一部車兩個性格</h1><p>望住啱啱新鮮滾熱辣推出的PassatWagon，開始覺得這架全新豪華旅行車有雙重性格。Weekday是架出得大場面又揸得出去Wet的Moderncitycar。到Weekend，車頂放塊滑浪板、尾箱滿載旅行用品，即時變成一架豪華Wagon，所以，說它是旅行車，我覺得唔多啱，應該說它是百變Wagon先夠貼切，唔同意？帶你由外至內慢慢深入了解，你就會明白我個想法。<br>記者：黃婉冰<br>攝影：陳陶鈞　Model：Vicky</p><p>設備貼身</p><p>只望車頭，PassatWagon同新Passat房車就好似Twins一樣，但最大分別是旅行車多了一個專放行李的大尾箱。雖然這是旅行車理所當然要有的元素之一，但比起其他車，Passat的旅行裝備可說是有過之而無不及，尾箱裝有活動式行李鋁架和行李帶，方便車主將雜物或行李綁緊，就算高速行車再掟多兩個靚彎，都唔怕行李四圍飛。講埋車廂，好似可以放一支一公升大汽水的特大儲物格、雨傘格、打孖上太陽擋、後座太陽擋等，樣樣都跟足車主同乘客實際需要而設，諗得咁周到，又真係幾鬼體貼喎。</p><p>安全措施做到足</p><p>旅行車首要條件要夠大，安全同舒適度一樣咁重要，特別是安全措施，這架車就做到足，新車特別加了一個叫「AutoHold」的模式，只要佩戴好安全帶，按動「AutoHold」模式，斜路停車或落斜都可將架車Hold住，唔怕溜前或溜後。重有電子Handbreak代替平時拉手掣動作，車前車後又有Parkingsensor，泊車用頭入定用尾入都無有怕。</p><p>來得自然的Turbo</p><p>知道架PassatWagon只得2,000c.c.時，我忍唔住「唓」咗一聲，但當知道有Turbo時，即時心諗：「咁又唔同。」以2.0來說，開車起步唔弱，用加減波行一段路程，轉波順、加速快，加埋個F1賽車式的軚盤+/-波，雙手可以全程安放在軚盤唔使郁。一到1,800轉，Turbo嚟得夠自然，唔會有日本車的瘋狂Turbolag。雖然架車好長好大，但入彎靈活，一家大細，開快少少都好穩陣。</p><p>PassatWagonVariant2.0TFSI</p><p>引擎：1,984c.c.直4DOCH<br> 馬力：200bhp/5,100rpm<br> 扭力：280Nm/1,800rpm<br> 傳動：六前速半自動波<br> <br> 車價：$368,000<br> 首期：$39,261<br> 利率：6%<br> 保險：$18,736（0NCB）<br> 牌費：$5,877<br> 每月供款：$9,128（48期）<br> 查詢電話：28828938</p></body></html>