<html><header><meta charset="utf-8"><title>梁漢文拍拖懶理途人</title></header><body><h1>梁漢文拍拖懶理途人</h1><p>梁漢文（Edmond）前晚去咗商台接受訪問，佢話情人節同女朋友Karen食飯行街，Edmond話自己送禮物之餘重有送花，佢話：「我女友叫我唔好送花，我又怕冇送之後佢又話冇，咪送幾支囉，我哋喺銅鑼灣行街都有俾人望，唔理啦，藝人都要拍拖，都要過正常生活㗎。」Edmond出埋新碟後，三月中就要去內地拍劇。</p></body></html>