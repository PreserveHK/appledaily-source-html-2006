<html><header><meta charset="utf-8"><title>9樓D座：迪士尼家品晒馬　3折限量米奇　搶！</title></header><body><h1>9樓D座：迪士尼家品晒馬　3折限量米奇　搶！</h1><p>唔少人的孩童成長，總離不開卡通人物伴隨左右，若然連一屋家品以至砂煲罌罉都有他們的蹤影，真係心境都年輕啲！適逢一直售賣開迪士尼及其他卡通精品及家品的Giftland，由明日起至今個月底，店內大量貨品以低至3折發售，更有多種返學用品以10蚊兜益學生，係卡通Fans嘅你就真係唔好錯過機會喇。<br><br>記者：陳偉林<br>攝影：林栢鈞<br>模特兒：Algie</p><p>家品廚具　限量照減</p><p>環顧今次減價貨，濕濕碎碎樣樣有。講實用首推廚具用品及杯碟，部份更費事同你講價$20出售。至於其他家品及擺設，賣相殺晒，連限量版都照減如儀，重低至3折，唔搶呻笨！</p><p>手製MagicMickey</p><p>Mickey魔術師擺設大有來頭，佢係2004年迪士尼的FantasiaYearFigurine限量版，以全人手製作，底座重有出廠時候的編號，重要係3折開賣，真係賣一個少一個㗎！<br> <br> 原價：$750<br> 特價：$225</p><p>甜蜜蜜座枱夜燈</p><p>貪食蜜糖的小熊維尼，當你用手按下時便會自動伸出半身，同時間身軀重會發光照亮起來，令原本漆黑的房間立時變得有光彩。<br> <br> 原價：$113.9<br> 特價：$57</p><p>100蚊樓下砂鍋</p><p>鍋蓋周邊上有米奇米妮或維尼的可愛樣子，分別有8.5"（2-3人用）及6"（1人用）大細兩個Size。平日細砂鍋都要差不多兩嚿水，減價後100蚊唔使。<br> <br> 原價：$322.5（大）$190（細）<br> 特價：$169（大）$99（細）</p><p>廿蚊兜𠱁細路</p><p>想家中的小朋友乖乖食飯的話，不如買個印有如Marie同Dumbo等趣致迪士尼卡通人物的陶瓷碗，質料好，$20個重想點？<br> <br> 原價：$64.6/隻<br> 特價：$20/隻</p><p>半價咕𠱸</p><p>米奇、維尼等卡通人物咕𠱸，正價$69略嫌貴咗啲，半價後就變得好抵買，重有不同圖案款式選擇㖭。<br> <br> 原價：$69/個<br> 特價：$35/個</p><p>兩用花盆</p><p>生活喺森林裏嘅小松鼠，予人閒適又自在之感，而呢款圍繞森林一角的ChipnDale盆栽小擺設，既是花盆，亦可純作家居擺設，一物兩用。<br> <br> 原價：$350<br> 特價：$140</p><p>飲水思源</p><p>每隻都刻畫有不同年代迪士尼的卡通故事人物企杯，既有早於1953年的PeterPan，又有1970年的TheAristocats……飲水思源，好有紀念價值！<br> <br> 原價：$60.5/隻<br> 特價：$39/隻</p><p>均一特區</p><p>今勻瘋狂大減價設下10蚊兜外，重有唔少一百蚊三件的筍貨，有心機慢慢執嘅話，保證對你荷包有着數。</p><p>手帕一律$10</p><p>Thomas、米奇、米妮、ChipnDale……大堆卡通手帕，Size有大有細、價錢亦有平有貴，細手帕日本入口質地好，知道揀邊條啦！<br> <br> 原價：$19（大）$35.6（細）<br> 特價：$10/條</p><p>毛氈＋小童拖鞋任你執</p><p>印滿卡通人物的小毛氈夠軟滑之餘，另有趣致卡通公仔的小童拖鞋，一百蚊三件任你執。<br> <br> 原價：$79（毛氈）$71.8（拖鞋）<br> 特價：$100/三件</p><p>少女恩物化妝袋</p><p>四四方方的化妝袋用途多多夠實用，加埋外邊吸引的卡通人物圖案，相信定必成女孩子的恩物。<br> <br> 原價：$78.3-$89（大）$71.2（細）<br> 特價：$100/三件</p><p>Giftland瘋狂大減價（23672479）<br> 地點：九龍佐敦恒豐中心1B-9（註：全線12間Giftland及Playground店同時有售）<br> 日期：明日起至2月28日</p></body></html>