<html><header><meta charset="utf-8"><title>唔怕惹狂蜂浪蝶<br>AnaR.執靚周立璟</title></header><body><h1>唔怕惹狂蜂浪蝶<br>AnaR.執靚周立璟</h1><p>混血名模AnaR.昨日以跟得女友身份陪同男友周立璟往中環出席上海灘活動，更為男友作形象指導。早前周立璟風流𠝹女，AnaR.亦對他不離不棄，兩人感情雨過天青，昨日兩人在傳媒面前大晒恩愛，周立璟由頭到尾都攬實女友纖腰。</p><p>周立璟及名模女友AnaR.、王敏德等，昨日在中環國金軒出席時裝品牌上海灘的午宴活動，與設計師ArmeleBarbier交流一番。周立璟及王敏德分別穿着上海灘最新推出的功夫衫示人。</p><p>被問婚期耍手</p><p>早前周立璟瞞着女友AnaR.夜出𠝹女，仍然獲AnaR.原諒，更稱愛定他一個；上周四（九日）周立璟又繼續在Prada時裝騷和派對獵豔。昨日兩人煙韌出現，同坐一桌午膳時周立璟雙手亦攬實AnaR.纖腰不放，周立璟表示昨日一身打扮由女友負責形象指導，他說：「好多時我都係諗定一個牌子，就由佢幫我買同襯衫。」<br> 經過上次𠝹女事件，問周立璟現在是否多抽時間陪女友？他說：「都係一樣、冇乜變。」問兩人何時結婚？周立璟即尷尬地笑說：「唔好問呢啲啦。」至於AnaR.則明顯心情大靚，更讚男友經她styling後像模特兒一樣smart，問到早前情人節如何過？AnaR.卻不願透露。<br> 此外，一身功夫衫打扮的王敏德十分神氣，並擺出打功夫甫士，問他情人節如何度過？王敏德說：「嗰晚老婆要做嘢，我就同啲仔女先去食飯，然後等佢返，我仲準備咗禮物送畀老婆，係一條水晶頸鏈連吊墜，當然重有卡啦，張卡係寫住tomygirlfriend嘅。」	<br> 採訪：KennethCheung攝影：DickyChan</p></body></html>