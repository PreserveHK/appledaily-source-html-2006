<html><header><meta charset="utf-8"><title>飯聞煮派：表面係碟粉　其實係補品</title></header><body><h1>飯聞煮派：表面係碟粉　其實係補品</h1><p>香港人工作壓力大兼且食無定時，身體真係一日差過一日，不過又係嗰句，都市人咁忙碌，邊有時間去調理身子吖?!不過原來除咗大長今之外，你同我都可以煮啲有藥療功效嘅飯餐，咁咪可以飽肚「修」身一舉兩得！</p><p>太生語錄</p><p>最近翻來八卦雜誌，發現新人王側田頻頻上封面。兩公婆也趁住放工駕車途中開始討論男人的M字額……<br> 金太：側田咁後生就有M字額，真係慘！<br> 金生：……<br> 金太：其實佢阿媽可以用黑豆煲湯畀佢飲吖！奶奶都話黑豆除咗可以美髮，重有淨化血液、消除體內毒素同促進新陳代謝㗎！<br> 金生：（左手握軚，右手除低頂帽）……<br> 金太：老公！因乜解究你個頭……呀！！！<br> 金生：你𠵱家先發覺？<br> <br> 記者：趙善怡<br> 攝影：楊錦文<br> 示範：聰師傅@EnjoyCafe（31716177）<br> 地址：太子花園街232-242號地下F舖　Model：Vivienne、Grace（TheGroup）</p><p>A雜豆美髮沙律</p><p>聞煮價：$28/2人需時：1小時15分鐘<br> 療效：美髮、淨化血液、消除體內毒素、促進新陳代謝<br> 很多人都知道黃豆好有益，因而不少黃豆附有產品如豆漿、豆腐花等都好受歡迎，其實除了黃豆外，其他不同顏色的豆豆都同樣具有食療功效，就如近年剛冒起頭來的黑豆，是一眾愛美以及KeepFit人士所推崇的健康保健食材。</p><p>咩料：</p><p>黑豆50克、紅腰豆50克、雞心豆50克、番茄半個、紅椰菜一塊、法式雜菜40克、鹽少許、紅酒醋21/2湯匙、橄欖油11/2湯匙</p><p>速成法：</p><p>1）黑豆、紅腰豆及雞心豆要用開水浸過夜，之後再將之用滾水烚約1小時。在烚豆期間，可加進少許鹽作調味。<br> 2）另將其餘蔬菜洗淨後切絲及切件備用。<br> 3）用大盤盛載住所有材料，加入紅酒醋及橄欖油後，混和撈勻便可上碟。</p><p>聞煮貼士：</p><p>用凍水浸住已切絲嘅蔬菜15分鐘，出嚟嘅口感會更加爽脆。</p><p>英文HairCareSaladwithAssortedBeans</p><p>Ingredients:50gblackbeans,50gredkidneybeans,50gchickpeas,halfatomato,1pieceofredcabbage,40gFrenchstyleassortedvegetables,adashofsalt,2.5tbspredwinevinegarand1.5tbspoliveoil<br> <br> Method:<br> 1)Soakblackbeans,redkidneybeansandchickpeasinboiledwaterovernight,thencookinboilingwaterfor1houragain.Duringcooking,addalittlesaltforseasoningpurpose.<br> <br> 2)Cleanothervegetablesandshredorcutintopiecesforlateruse.<br> <br> 3)Useabigplatetoholdalltheingredients,addinredwinevinegarandoliveoil,mixandstirwell,andthendishup.<br> <br> Tips:Havingbeensoakedincoldwaterfor15minutes,shreddedvegetableswouldtastecrispy.</p><p>印尼文SaladKacangUntukPerawatanRambut</p><p>Bahan-bahan:50gkacanghitam,50gkacangkidneymerah,50gchickpeas,1/2buahtomat,1lembarkubismerah,40gcapcayPerancis,sedikitgaram,21/2sendoksupcukaarakmerah,1/2sendoksupminyakzaitun<br> <br> Caramembuat:<br> 1.Rendamkankacanghitam,kacangkidneymerahdanchickpeasselamasemalamdlmairpanas,lalurebusselama1jamdlmairmendidih.Ketikamemasakkacang,Andadapatmembumbuinyadngsedikitgaram.<br> <br> 2.Bersihkansayur-sayurandanirisataupotongkecil,sisihkan.<br> <br> 3.Letakkansemuabahandiatassebuahpiringbesar,lalusiramkancukaarakmerahdanminyakzaitun,adukrata,sajikan.<br> <br> Tips:Rendamkansayur-sayuranyangtelahdiirsdalamairdinginselama15menitagarterasalebihsegardanrenyah.<br> <br> （繙譯：語言專家諮詢公司，電話：23648988）</p><p>B牛油忌廉燴山藥意粉</p><p>聞煮價：$23/2人需時：1小時45分鐘<br> 療效：補脾胃、益肺腎、改善食慾不振、養顏潤膚及美白山藥曬乾後，便會成為老媽子最愛用來煲湯的材料──淮山。新鮮山藥的營養價值豐富，簡簡單單的以牛油同忌廉燴意粉吃，已經夠晒鮮味可口、效力十足！</p><p>咩料：</p><p>山藥1/3條、意粉120克、忌廉100毫升、牛油50克、百里香11/2茶匙、鹽及胡椒適量</p><p>速成法：</p><p>1）煲起一鍋熱水，將已去皮切片的山藥汆水，撈起備用。<br> 2）起油鑊，將山藥片用牛油略炒後，加入忌廉煮約1小時15分鐘，最後撒上百里香兜勻。<br> 3）將已烚好的意粉以牛油忌廉山藥汁回鑊，以適量的鹽及胡椒調味後便可上碟。</p><p>聞煮貼士：</p><p>因為山藥的表面帶有黏性，所以最好煮前先汆水，煮出嚟嘅效果就會靚仔兼爽脆喇！</p><p>C甜酒黑醋薰衣草煮龍脷柳</p><p>聞煮價：$18/1人需時：20分鐘<br> 療效：緩和神經緊張，治療失眠和頭痛<br> 都市人生活緊張，周不時都要去按吓摩做吓spa減吓壓。如果無乜時間的話，在家點上香薰飲吓花草茶也是不錯的選擇。誰不知我最愛的薰衣草竟可用來入饌，效果如何，一聞就知有料到啦！</p><p>咩料：</p><p>*薰衣草5克、龍脷柳1條、蜜糖20克、黑醋5克、紅酒5克、生粉少許、鹽及胡椒、橄欖油適量</p><p>速成法：</p><p>1）將龍脷柳先行撲上生粉備用。<br> 2）用橄欖油起鑊，將龍脷柳兩面煎至金黃。<br> 3）另燒紅鑊，加入蜜糖、黑醋及紅酒，煮滾後撒上薰衣草。稍為煮過後隔走薰衣草，加入適量的鹽及胡椒調味，便可將汁液淋上魚柳面上碟。</p><p>聞煮貼士：</p><p>將龍脷柳撲粉扮靚靚後先攞去煎，咁樣先可打造出脆身無比嘅啖啖魚柳。<br> <br> *薰衣草原產地為地中海的薰衣草功用甚廣，除了有平衡心靈、補給身體所需，甚至可驅蟲及抗菌，可謂多才多藝。</p><p>D海底椰雜菜清雞湯</p><p>聞煮價：$40/3人需時：2小時45分鐘<br> 療效：滋陰養顏、止咳潤喉<br> 轉季時吃些清潤菜餚，個樣同身體都會醒神啲！雖然大部份媽咪同老婆仔都會用海底椰去煮糖水，或者是拿來煲雞，但始終會比較肥膩。聰師傅靈機一觸，用去皮雞肉同雜菜去煮湯，呢個西式煮湯法除了可逼出雞味之餘，亦十分清淡，啱晒健康一族！</p><p>咩料：</p><p>*海底椰6隻、西芹2條、洋葱半個、番茄1個、去皮雞肉半斤、鹽及胡椒適量</p><p>速成法：</p><p>1）將所有材料清洗乾淨之後，切粒備用。<br> 2）把所有已切好的材料放進約4至5碗的凍水內，起火開始煲約2個半小時。在差不多煲好時，加入適量的鹽及胡椒便成。<br> 3）在湯剛煮滾的時候，會發現湯面有一些泡泡。如想煲出清澈甜美的雞湯，請在此時撈走已浮起的泡泡。</p><p>聞煮貼士：</p><p>在街市上所買到的海底椰表面會有一層「衣」。買回來時最好用室溫清水浸佢1小時，咁樣先至容易去衣㗎！<br> <br> *海底椰轉季煲湯的必要食材，而在市場上買到的有硬身及軟身之分，老身的海底椰質地較硬，不過味道也較為濃郁，用來煲湯一流。</p></body></html>