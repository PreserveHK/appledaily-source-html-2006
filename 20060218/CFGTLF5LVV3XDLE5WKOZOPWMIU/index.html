<html><header><meta charset="utf-8"><title>柱女KeepFit：做柱女　全身一齊減</title></header><body><h1>柱女KeepFit：做柱女　全身一齊減</h1><p>記得月頭去睇大學Danso聯校比賽，見到女生着BraTop跳PoleDance，心諗「世風日下」囉！我知錯啦，原來喺外國PoleDance係Hit爆的健身運動，作為「國際都會」嘅香港真落後，全港得一位導師坐鎮。<br>唔講睇唔出，師傅Kate係兩子之母，佢全身都咁Firm，就係全靠呢條柱。	<br><br>記者︰劉昱蘭　攝影︰伍慶泉<br>Model︰Kimmi&amp;Charlie（TheGroup）</p><p>電影三級跳</p><p>一講PoleDance就令人想起鹹嘢，事出有因。夜總會有人跳鹹舞是事實，而電影就推波助瀾，戲中跳親PoleDance都係脫衣舞，隨手舉例有DemiMoore同埋NataliePortman，分別喺《脫衣舞孃》和《誘心人》都有PoleDance成人級演出。</p><p>燈光暗釋放野性</p><p>來自澳洲的導師Kate，兩年前喺家鄉開始學PoleDance，外國人都當學PoleDance好似學HipHop或去做Gym咁平常，而且係一個世界熱潮，佢嚟到香港教舞期間，識咗個來自冰島的學生，先知道原來冰島都興跳，所以話PoleDance真係Hit遍全球。<br> 步進上堂地點BackroomBar，環境昏暗，Kate覺得咁上堂最啱︰「同你去做Gym好唔同，健身室度光線充足，係俾女士們Show身材。但我哋跳PoleDance，任何身材的人都歡迎，肥啲都可以好Sexy，地方黑啲就可以俾大家放膽盡Show女性美。」<br> 好多運動都少不免會同人有比較，比拼吓邊個快啲勁啲，但跳PoleDance氣氛就好輕鬆，又可以見到大家釋放平日隱藏的野性一面，Relax心情。上咗4個月堂，唔願上鏡的學生Kelly曾學過多種舞蹈，都覺得PoleDance最有健身效果，協調度同肌肉耐力都大增。有興趣學嘅你一定會問：咁如果學完想練，唔通喺屋企要裝碌柱先得？據Kate透露，有興趣嘅可以喺美國代訂一條伸縮柱，只要將塊墊仔放喺地下，天花加個鈎，就可以固定，易裝易拆。售價約$2,400。</p><p>柱女裝備<br><br>柱</p><p>最緊要，無佢就無得跳！如果想喺屋企跳，可以由美國訂即裝即跳嘅伸縮柱返來。</p><p>衫</p><p>緊身衫褲就OK，此外無特別要求。</p><p>鞋</p><p>一般都着高踭鞋，無他嘅，為咗個Sexy嘅效果啫。唔着一樣跳得靚！</p><p>運動每一塊肌肉</p><p>女士們最怕麒麟臂、大髀粗，皆因最難減，而PoleDance，最能針對呢兩個弱點加強訓練，其特點是手腳並用，運動量大，保證每一塊肌肉都運動到，動作又考力水，肌肉想唔Firm都唔得。跳時會無時無刻捉實條柱，平日冇幾何郁動到的三頭肌ByeBye肉都冇得偷懶；而基本動作「Dip」則針對下身，要雙腳屈曲，同時個Hip要左右搖擺。Dip係PoleDance的基本動作，意態撩人之餘，大髀重會慢慢收緊，練出耐力。</p><p>逐月升Level3個月畢業</p><p>PoleDance有初、中、高3個Level，Kate話每個月4堂就可以完成一個Level，係咪真係咁容易？實地試驗，見Model們又真係好易上手，學咗15分鐘左右，就已經似模似樣喎。</p><p>Sexy柱女基本步<br><br>滑落地</p><p>先圍住條柱行幾步，然後縮腳跳上柱滑落地，基本動作好快學到。</p><p>翹股</p><p>落地後自由發揮SexyPose，趴地翹Hip最煞食。</p><p>起身</p><p>隨音樂慢慢捉住條柱RollUp。</p><p>擺甫士</p><p>最後擺番個有型自信Pose做Ending。</p><p>高難度動作考力水</p><p>高啲Level嘅動作，最講求的就係力水，當你完成到初中兩級的訓練的話，力度增強咗就可以試吓高難度動作。</p><p>倒立</p><p>先嚟倒立倚柱再擺Pose，除咗力水重要考平衡，少啲手力點得！然後Kate上身彎曲上柱，再高速做了一連串轉圈動作再落地，相當迅速利落！</p><p>打圈</p><p>再上柱，今次唔用腳（只用手）夾住柱高速打圈，Fing到眼都花再落地。</p><p>翻身</p><p>差唔多到地，又再嚟一個翻身柱上HoldPose，又係力嘅表現。</p><p>落地</p><p>最後轉呀轉，安全落地，坐落地後最緊要擺個SexyPose。完成！</p><p>試後感</p><p>報名或查詢致電︰64058814（Susanne）<br> 學費︰$880/4堂<br> 網址︰ http://www.poledivas-hk.com </p></body></html>