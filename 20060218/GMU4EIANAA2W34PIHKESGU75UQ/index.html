<html><header><meta charset="utf-8"><title>快人快事</title></header><body><h1>快人快事</h1><p>DoubleBrother老闆Chris：<br><br>𠵱家開始係轉季嘅時候，嚟緊下星期都諗住買番幾件tee，當中就睇中咗美國牌子doe，佢係一個專賣卡通公仔嘅牌子，style帶點vintage，上星期就買咗件漢堡神偷嘅圖案，嚟緊繼續有新貨返，所以都會去睇睇。</p><p>名模楊崢：</p><p>我本身好鍾意睇啲emotional嘅戲，尤其是有細膩情感交流嘅戲，所以下星期《斷背山》一上畫就打算去睇；另外下個禮拜我將會有3日假期，或者會去日本玩snowboard。</p><p>歌手陳苑淇：</p><p>下個星期我會同屋企人去泰國旅行，當然唔少得做吓SPA、曬吓太陽同游水啦，不過最想都係去食冬蔭功，因為我本身好鍾意食辣。而去完泰國返嚟，我將會接拍一個廣告，會駁一個長嘅曲髮，到時以新形象示人。</p><p>Infiniti銀器店老闆Connie：</p><p>嚟緊想買一隻迷你芝娃娃或者朱古力色嘅貴富狗，因為覺得佢哋好cutie又好嗲，同埋我啱啱搬咗新屋，有天台可以俾佢哋走來走去。</p></body></html>