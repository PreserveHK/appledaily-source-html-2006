<html><header><meta charset="utf-8"><title>玩具版designerchair：$38名椅搶得快好世界</title></header><body><h1>玩具版designerchair：$38名椅搶得快好世界</h1><p>新屋入伙，你可能想買張designerchair滿足藝術品味。一張designerchair動輒幾萬蚊，若買唔起，退而求其次買張mini版做紀念都好。再平啲，玩具size嘅designerchair幾十蚊有一張，買齊九張唔同款都只係三百幾，就算朋友嚟到屋企，唔坐得齋睇都夠過癮，絕對滿足有taste無money嘅你！<br><br>記者：馬靜兒　攝影：黃子偉、陳陶鈞<br>Model：Bianca,YamiB,Chris&amp;Bee（Salvador）</p><p>網上拍賣有炒價</p><p>剛在去年12月尾推出嘅玩具版designerchair一套有九張，最有趣嘅係玩具櫈唔係由玩具公司生產，而係由日本一間家具店生產，專門贈送給買正版designerchair嘅客人作紀念，所以呢套《DesignInteriorCollection》喺日本只放在家品店發售。香港玩具店都有散賣，數量唔多，每張售價約$38。YAHOO!拍賣場早有人將之擺上網拍賣，最貴嘅一張叫價$70，差唔多比原價貴一倍，都咪話唔犀利。好多玩具店都說這批貨賣得特別快，部份玩具店甚至已斷貨。</p><p>9款chair一覽</p><p>超級椅迷</p><p>宇宙船（23902708）<br> 地址：旺角奶路臣街19H地舖</p><p>mini版靠真材實料</p><p>玩具版始終係玩具版，全部都係塑膠質料，像真度點都差啲。本地家具店Aluminum一向有mini版嘅designerchair出售，每張由$899至$2,000多，size比玩具版大一倍。最重要係部份mini版用料會仿效真版，質感自然好得多，亦矜貴得多。</p><p>Aluminum（25774766）<br> 地址：銅鑼灣京士頓街8號地舖</p></body></html>