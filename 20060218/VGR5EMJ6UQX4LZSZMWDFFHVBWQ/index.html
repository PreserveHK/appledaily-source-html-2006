<html><header><meta charset="utf-8"><title>男潮新貴：<br>今季必搶BlingBling華麗搖滾骷髏頭</title></header><body><h1>男潮新貴：<br>今季必搶BlingBling華麗搖滾骷髏頭</h1><p>男潮華麗風今季攀上高峯，街頭方面有Bape的水鑽Logo紫迷彩，HighEnd品牌更是精采，由日牌領軍，今季風頭躉首推連買衫精Wyman都話貴的日本「新貴」MastermindJAPAN，以水鑽閃石堆砌街頭搖滾的骷髏頭圖案，成功搶灘，重要愈貴愈賣得；其他如日牌Number（N）ine、美國的Libertine今季亦煲骷髏骨，衫價亦一向高企，但鋒頭無可避免給比下去，時裝的世界，就是這樣的貪新忘舊。<br><br>記者：吳小明　攝影：陳智良<br>Model：JayLaw@StarzPeople<br>MakeUp&amp;Hair：AngelWong</p><p>MastermindJAPAN愈貴愈賣得</p><p>今季首度登陸的MastermindJAPAN，賴以成名的慣技都係嗰瓣：同其他大牌玩Crossover。雖然設計師本間正章堅持人手做衫、衣服細節複雜細緻才是品牌「值租」的地方，但品牌響朵依然得力於各樣限量W-Name作品，如跟Goyard出的皮具、BE@BRICKFigure、Beams的RamonesTee、藤原浩Fragment的聯名作等等，全部都是彰顯江湖地位的作品；最重要的是它賣得貴，不是普通貴，而是超貴，比起出名貴的DIORHOMME甚或同級的Number（N）ine都要貴，愈貴卻愈賣得，唔信？首批抵埗的款式，最貴的鑲水鑽骷髏頭西裝褸、絲絨Jacket等已經搶清光，剩番恤衫牛仔褲皮帶等等相對「廉價」項目，連代理Joyce都始料不及，有無下一輪貨？Mastermind出名在貨少，出完就算，博你哋上網一味Bid，愈罕愈有價，呢招高。</p><p>Collabo聯名作品</p><p>Number（N）ine骷髏搖滾</p><p>同樣吊高嚟賣嘅Number（N）ine今季向八十年代美式HeavyMetal班霸GunsN'Roses取經，完全100%複製其主音AxlRose造型的確離譜，一頭長金毛綁頭巾着單車褲，相當惡頂，好在還有小量賣得的骷髏頭圖案項目壓陣，難怪今季風頭被搶。</p><p>捧場名單</p><p>Libertine唔玩印花玩黑閃</p><p>玩舊衫加工的Libertine今季轉玩水鑽閃石，同樣揀中夠Pop的骷髏骨，再加多樣同等鬼魅的蜘蛛網，價位亦有番咁上下揦脷，手工睇落亦唔差，不過今季明顯形勢比人弱，無計。</p><p>Shop：Joyce（28101120）中環新世界大廈地下</p></body></html>