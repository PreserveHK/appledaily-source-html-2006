<html><header><meta charset="utf-8"><title>民族服開倉：三嚿水變身民族潮人</title></header><body><h1>民族服開倉：三嚿水變身民族潮人</h1><p>　備轉季換個新形象？不妨趁隔籬鄰舍四折開倉，入番幾件民族衫轉新look。同場大部份服裝飾物以低於4折發售，直情用三嚿水就可以執齊全身，加上今次搵嚟Twins形象指導嘉嘉畀吓着衫tips，教大家襯番個至潮嘅民族look。<br><br>記者：曾靜茵　<br>攝影：陳陶鈞　<br>ImageGirl：Nitsuki</p><p>千祈唔好着全套</p><p>泰北山區嘅服飾設計雖傳統，但全件均由人手製造，手工細緻，配襯時只要着條淨色長裙經已好有feel。<br> <br> 泰北民族衫原價$498<br> 綠色間條長裙原價$198<br> Total：$297<br> <br> 嘉嘉Tips：民族look千祈唔好由頭到腳襯一set，上身穿民族衫，下身可襯線條顏色簡單嘅褲或裙。</p><p>嘉嘉教襯衫</p><p>貴為Twins形象顧問，嘉嘉着衫心得必要聽，尤其是唔易配襯嘅民族服裝，學吓點着至有型。</p><p>今年興patchwork</p><p>Patchwork可以話係今年大熱，利用不同布料拼合成嘅圖案很具特色，patchwork裙配白色薄身衫更顯氣質。<br> <br> 白色勾花民族服原價$268<br> Patchwork花裙原價$368<br> Total：$254<br> <br> 嘉嘉Tips：今年patchwork民族衫係個好選擇，用唔同布料組合，多啲特色又多啲顏色。</p><p>至緊要鮮色</p><p>民族衫都可以跟其他潮服玩mixandmatch，只要着件民族衫，再襯牛仔褲，配番少少飾物，簡簡單單已經好出。<br> <br> 藍色繡花民族服原價$348<br> 彩色針織袋原價$148<br> 印度金牌頸鏈原價$138<br> Total：$246<br> <br> 嘉嘉Tips：想着得更fashionable，最緊要揀啲sharp嘅顏色，如湖水藍、鮮黃等。</p><p>主打配搭</p><p>隔籬鄰舍開倉資料<br> 日期：即日至2月24日<br> 營業時間：下午1時至晚上10時<br> 地點：尖沙嘴山林道39號地下<br> 電話：23020272</p></body></html>