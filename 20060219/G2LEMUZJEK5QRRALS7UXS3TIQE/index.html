<html><header><meta charset="utf-8"><title>　　民主黨獎券頭獎冇人拎 - 李八方</title></header><body><h1>　　民主黨獎券頭獎冇人拎 - 李八方</h1><p>民主黨年年都會賣獎券籌款，但每次抽完獎後，次次啲獎品都冇人認領，好似上年嘅獎券籌款咁，早於上年十一月喺報紙公布抽獎結果，但過咗二月頭的獎品換領期，三十份獎品裏面，淨係得四份有人認領，其餘二十六份包括頭獎嘅Nokia66803G電話、二獎嘅Sony數碼相機、同三獎嘅iPodshuffle都冇人認頭！<br> 睇嚟啲市民對民主黨嘅支持真係講心唔講金，買完獎券後就唔會計較係咪中獎。民主黨中人話，其實年年啲獎品大部份都冇人認領，對上一次已經係七、八年前，當時咁啱係買咗好多獎券嘅胡紅玉中頭獎、係一隻鑽石手錶。<br> 不過，冇人認領嘅獎品，就唔輪到啲黨工分啦！原來成日俾人打壓嘅民主黨，就連獎品都要真金白銀自己買，冇人哋富貴黨咁多商家贊助，所以啲獎品係冇存在過，如果冇人認領中獎，民主黨就慳番筆唔使買囉！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>