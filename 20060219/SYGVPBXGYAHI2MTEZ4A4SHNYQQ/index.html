<html><header><meta charset="utf-8"><title>李宇春開金口講Hello</title></header><body><h1>李宇春開金口講Hello</h1><p>超級女聲李宇春（中）日前去咗台灣，但封口唔做訪問，俾人封佢做「啞女宇春」，佢前晚就同台灣藝人包小柏食麻辣火鍋，噚日李宇春做音樂會綵排之前，喺酒店畀記者影相五分鐘，堅持唔講嘢，不過歌迷對佢歡呼吶喊，就博得佢微笑講咗句Hello。</p></body></html>