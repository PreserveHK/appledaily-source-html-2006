<html><header><meta charset="utf-8"><title>PANTECH新機使橫手</title></header><body><h1>PANTECH新機使橫手</h1><p>自舊年推出過200萬像素嘅PG-6100，嚟到06年，韓國PANTECH又再發功！呢款PG-8000，原則上繼承咗上一代嘅DC潮款，不過今次再加入勁花巧嘅「橫度」操控設計，無論拎住佢影相或者用手機功能，都要將機身瞓低嚟玩，由外觀到手感，DC味更勝從前！雖然重量只有106.5g，而且機身夠晒的骰，但缺點係單手操作比較困難，特別係當你打電話嗰陣，㩒數字掣時機身打橫，聽電話嗰陣機身垂直，真係要畀啲時間練習先舞得掂！不過都有值得一讚嘅地方，整體功能有板有眼，26萬色芒搭QVGA解像度，畫質好細膩，而且具備RS-MMC卡槽，用嚟收藏照片或者抄MP3歌都咁方便！	<br>記者、攝影：陳國輝</p><p>規格<br></p><p>GSM三頻、26萬色芒、200萬像素鏡頭、MP3播放器、RS-MMC卡槽<br> 查詢：星光（31028787）</p></body></html>