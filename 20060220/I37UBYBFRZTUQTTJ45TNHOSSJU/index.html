<html><header><meta charset="utf-8"><title>基仔吹殘饑饉有前科</title></header><body><h1>基仔吹殘饑饉有前科</h1><p>古巨基昨日參與青衣城舉行「饑饉三十」揭幕禮，獲委任為今年饑饉之星，更為大會設計營衫，他將於四月二十二及二十三日聯同任賢齊於香港仔運動場與營友齊齊饑饉。大會安排基仔訪問去年最年幼、只得四歲營友張柏謙，謙仔見到基仔異常興奮，不時拉基仔玩，又扮鬼臉。</p><p>三月訪印度</p><p>第二次擔任饑饉之星，基仔表示九九年擔任時，遇到與自己同名颱風Leo襲港，令活動移師室內舉行，他笑說：「希望今年Leo唔好嚟糾纏我，等我可以順利舉行。」今年基仔計劃三月中到印度探訪，屆時準備帶文具及食物送給當地小朋友，他說：「今次主要探捱餓小朋友，每次見到小朋友經歷咁唔完整童年我都有好深感受，特別心酸。」<br> 採訪、攝影：馬建華</p></body></html>