<html><header><meta charset="utf-8"><title>花𡃁Can：戇直型男　籮籮攣</title></header><body><h1>花𡃁Can：戇直型男　籮籮攣</h1><p>香港地十個型男九個直，最近各界都掀起一股「攣」熱潮，指嘅係頭髮！行出街見到香港男生們千篇一律都係短直髮，睇都睇到厭！一頭鬈髮不但可以減低孩子氣，不同長度配合不同鬈曲度，更可令人立即變得有型有格。男子組……起革命喇喂！<br><br>記者：許維雅<br>攝影：楊錦文<br>Model：Anson、Raiimon、Royce@isis、Billy<br>Hairby：Patrick、Ben@LeSalon<br>Makeupby：Meegan@MaeVon<br>服裝提供：http://www.izzue.com</p><p>名氣界「攣」男</p><p>Style01：英國band仔feel</p><p>針對Raiimon嘅身形同頭髮長度，髮型師Patrick就幫佢兩邊電得full啲曲啲，頭頂部份就要微曲，營造英國樂隊oasisband仔形象，而Raiimon在電髮後亦十分滿意效果。</p><p>Raiimon</p><p>職業：FashionDesigner<br> 白色圓領棉tee$159<br> 墨綠色casual西裝褸$579<br> 黑色斜布直腳褲$379<br> 黑色圍巾$279</p><p>Step</p><p>先用細髮卷將兩側髮腳向上捲，頭頂短髮就用電髮紙捲起，再用夾仔夾住電。</p><p>Patrick：「佢較高瘦，所以電得full啲，有啲band仔味。」</p><p>Style02：全鬈有Rock味</p><p>一頭長髮嘅Billy本身想再留長多少少電dreadlock，今次Patrick就以佢頭髮嘅長度同厚度電曲，營造hippy、rock友feel，為下次繼續電dreadlock鋪路。</p><p>Billy</p><p>職業：GraphicDesigner<br> 灰綠printtee　$259<br> 黑色外套　$579<br> 水泥色軍褲　$379</p><p>Step</p><p>用圓形髮卷由底部開始向上捲，平均地電勻每一處。</p><p>Patrick：「電dreadlock最好分兩次電，效果會好啲。」　</p><p>Style03：黑人騷靈影子</p><p>髮型師配合Anson頭髮長度，選擇幫佢將全頭電鬆，營造80年代黑人味道，令佢變得更有型格。可惜Anson對曲髮顯得有點唔慣。</p><p>Anson</p><p>職業：學生（業餘運動員）<br> 紅白藍格仔恤衫$299<br> Levis牛仔褲（model私家貨）</p><p>Step</p><p>用3D形立體電髮卷將整個頭電鬆，令效果更有凹凸感。</p><p>Patrick：「佢外形sportive，膚色偏黑，電爆炸look就最啱。」</p><p>Style04：DreadLock</p><p>Alex（程式操作員）<br> 電髮價錢：$2,000（時間：15小時）<br> 幾耐電一次：冇定<br> 原因：「從小喜歡古烈治，所以希望整佢個招牌dreadlock頭。」</p><p>Style05：微鬈</p><p>IANORAN（記者）<br> 電髮價錢：$700<br> 幾耐電一次：半年<br> 原因：「由F.4開始電到𠵱家，因為鍾意曲髮易打理，起身抓兩抓就可以出街。」</p><p>Style06：有texture更易打理</p><p>一頭短髮嘅Royce長度唔足以電曲髮，所以髮型師幫佢電回頭髮質感，變得更有texture，適合上班一族。Royce覺得平時gel完頭後好快冧晒，電髮後set頭應該更容易。</p><p>Royce</p><p>職業：學生（兼職日式料理侍應生）<br> 白黑條子恤衫$319<br> Mastermind牛仔褲（model私家貨）</p><p>Step</p><p>用髮夾將頭髮底部夾曲來電，主要電頭頂和髮腳位置。</p><p>Patrick：「電頭頂短髮，可以更有彈力。」</p><p>潮興3D鬈髮</p><p>LeSalonTechnicalDirector阿Ben話今年男仔頭髮造型會偏向極端，一係好直，一係好鬈，即使長髮或短髮，都會偏向好鬈嗰種，只係形狀唔同。<br> 「今年會多用3D電卷芯電出曲和立體效果。如果係長髮，髮腳會更曲。打理方面，只要盡量唔好用風筒吹散曲髮，以髮泥保持形狀便可。」<br> <br> Shops<br>  http://www.izzue.com <br> （28903560）<br> <br> LeSalon<br> （25260001）</p></body></html>