<html><header><meta charset="utf-8"><title>關智斌計劃做老闆</title></header><body><h1>關智斌計劃做老闆</h1><p>關智斌（Kenny）噚日出席銅鑼灣舉行嘅技能提升嘉年華，佢話有意學烹飪嚟提升自己，之後就同友人合資開設西式餐廳。Kenny話早前喺屋企嘗試煮意大利粉，不過就搞到一塌糊塗，佢話：「我阿爸見我煮到好似糊仔咁，仲教我一定要落欖油，諗住之後同兩個朋友每人夾十萬蚊開餐廳，希望籌備半年可以開到啦！」</p></body></html>