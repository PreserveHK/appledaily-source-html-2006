<html><header><meta charset="utf-8"><title>車路事：ToyoxtaEstima2.4Aeras<br>豪華子彈　位位有20匹</title></header><body><h1>車路事：ToyoxtaEstima2.4Aeras<br>豪華子彈　位位有20匹</h1><p>近年多用途家庭車多的是，令人花多眼亂，想突圍而出？咁就要睇吓你有無與別不同嘅Sellingpoint喇。好似豐田八人版Estima（俗稱子彈），由第一代出到𠵱家，每代例必有人無我有嘅賣點，就講新鮮運到嘅06年2.4AerasSPackage版八人車，無論在外形、性能或車廂設備都同舊款唔同，好似KeylessGo、隱藏式座椅、七前速半自動波箱，八人車都玩到咁大，啱唔啱睇？<br><br>記者：黃婉冰<br>攝影：林栢鈞<br>Model：Crystal</p><p>強化車架降低重心</p><p>重以為06年版Estima只不過係玩Facelifted，原來今次改動唔少，車架到車廂內內外外都有改良過，特別係個車架，做過強化手術，比以前更加硬淨，隔音效果又好咗，車身由1米77降低到1米73，路面感更強，重心低咗，掟彎亦穩陣好多。</p><p>170匹飛快「子彈」</p><p>目下嘅新Estima外形依然係一架子彈形八人家庭車，但今勻「子彈」都有火，事關新車性能已經提升咗唔少，而且更有跑車味，新車輸出170匹馬力（比舊款多10匹），速度變得同子彈一樣咁有衝勁，加埋18吋胎軨、三幅式賽車軚盤、七前速CVT半自動波箱、大包圍、硬避震等跑車配備（寫寫吓重以為自己精神分裂介紹緊部跑車），既有十足操控感、高載客量，又可照顧到一家大細，滿足晒你三個要求，重想點？若然2,400c.c.都未夠用，可以畀多少少錢買部3,500c.c.，280匹馬力，載咩都得喇！<br> </p><p>Firstdrivebriefs：<br><br>加速：70Points</p><p>170匹馬力坐8個人絕對應付得來，扭力輸出直接，但高轉時不暢順，最好用+/-波低檔行車，保持加速力。</p><p>轉向：60Points</p><p>同級車中，Estima轉向是最頂級的一類，迴旋半徑較小，窄路上有很好的扭彎能力。</p><p>制動：85Points</p><p>利用Hardbrake去慢車，前後碟煞的制動未受到考驗，Estima已發展多年，應有一定水準。</p><p>車廂噪音：75Points</p><p>和中型房車有差不多的寧靜，但不要預期有ALPHARD的質素，2.4引擎高轉時的聲音頗大。</p><p>舒適：70Points</p><p>如果是7人版，會給4粒星，因為設備較豪華，由於Estima較着重操控，所以懸掛設定也較硬淨。</p><p>耗油量：80Points</p><p>據同事在日本測試所知，Estima的耗油量和2公升的私家車一樣，行1公里約$1.7（以近期的油價計算），是出乎意料的結果。</p><p>傳動：90Points</p><p>新一代的CVT七前速配2.4公升引擎，扭力的輸出暢順，加速漸進，令車內的乘客很舒服。</p><p>EstimaAerasSpackage2.4</p><p>出車資料：<br> 車價：$281,700<br> 保險：約$15,000（0%NCB）<br> 牌費：$5,794<br> 出車總計：$302,494<br> <br> 供款計算機：<br> 車價：$281,700<br> 首期：$28,170<br> 利率：6.25%<br> 每月供款：$6,602（48期）<br> <br> 引擎：2,400c.c.直4DOHC<br> 馬力：170ps/6,000rpm<br> 扭力：28.8kgm/4,000rpm<br> 傳動：CVT七前速+/-波<br> <br> 查詢：富利堡（28776700）</p></body></html>