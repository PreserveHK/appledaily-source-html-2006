<html><header><meta charset="utf-8"><title>八街站：士多啤梨尖身較甜</title></header><body><h1>八街站：士多啤梨尖身較甜</h1><p>早排深圳當局抽查當地士多啤梨，好似話懷疑加入咗咩膨脹劑咁話，以前好多果檔都會入內地士多啤梨賣，貪佢夠平，不過我就寧願揀韓國士多啤梨，一來供應期比較長，二來入口夠鮮甜嘛！雖然價錢貴3倍有多，不過一樣好多人識貨揀嚟買。提埋你啦，揀嘅時候除咗要揀肥大同無爛嘅之外，尖身嘅士多啤梨通常比較甜，買嘅時候記住啦！</p></body></html>