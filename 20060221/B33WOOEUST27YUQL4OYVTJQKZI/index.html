<html><header><meta charset="utf-8"><title>Hea：成班Friend睇展覽做晒主角</title></header><body><h1>Hea：成班Friend睇展覽做晒主角</h1><p>有無試過，行街被人話你上鏡，可以做Model，甚至明星？究竟你知道拍電影有幾難？個個少男少女都發明星夢，不如去香港電影資料館睇睇最新的電影展覽，就知拍戲一點也不易，只是場景的選擇就大有學問。嫌齋睇悶，大可約埋幾個friend去排戲，當正自己係演員，滿足吓自己，發個明星夢囉！<br>記者：馬靜兒　<br>攝影：陳陶鈞<br>Model：Becky、Wysan、Markson&amp;Phoebe@Salvador</p><p>電影人撐場</p><p>咪以為這個「動．感．現場展覽」好悶，其實展覽開幕當日有著名特技指導羅禮賢及多位電影人，連同電影專業培訓計劃的學生即場示範電影拍攝過程，絕無冷場。示範內容是九七年一部賀歲片的拷貝被搶劫一事，又有槍戰，又有汽車特技，又有動作場面，都咪話唔精采，更引來很多途人圍觀，夠晒墟冚。</p><p>做番場好戲</p><p>雖然即場拍攝電影的示範已在上周末開幕日結束，但展覽廳內有多個香港電影經常出現的場景，一直會展覽至六月初，慢慢抽時間睇都唔遲。展覽館不算大，場景也不是完全真實，如《廟街十二少》、《新不了情》的廟街，《無間道》的差館，只用木板搭建，但都幾逼真。其中廟街有唐樓的樓梯口之餘，重搭埋二樓，有《新不了情》的劉青雲吹色士風，樓下重有位鳳姐㖭，講緊嘅當然係紙板公仔啦，而參觀者亦都唔可以走上樓㗎。<br> 齋睇無癮？咁又唔使愁，建議大家不妨搵班朋友，自度橋段，利用展覽場的布景板自製一場屬於你嘅好戲，成班friend一齊擔正做主角！</p><p>劉華烈火戰車必睇</p><p>一個展覽當然少不了展板，介紹吓點解《烈火戰車》和《無間道》某些場景要上天台拍；當年拍警署戲，會選那些警署來拍，後期的就在辦公室或住家房間，放一張英女皇的相片來拍。重有，粵語片時代的場景很多都已成過去，惟有從劇照中緬懷。要數全場最矚目的，絕對是《烈火戰車》中劉德華駕駛的電單車，無論係咪fans都一定要撐！</p><p>拍攝過程逐格睇</p><p>電影人：希望多啲人睇電影！</p><p>街坊：展覽有動感，好睇！</p><p>動．感．現場展覽<br> 地點：香港電影資料館（香港西灣河鯉景道50號）<br> 電話：27392139<br> 展覽廳開放日期：18/2-4/610am-8pm（星期四休息）<br> 費用：免費入場<br> 座談會：1/4/20064:30pm</p></body></html>