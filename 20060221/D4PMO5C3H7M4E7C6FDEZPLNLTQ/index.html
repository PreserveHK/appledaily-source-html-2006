<html><header><meta charset="utf-8"><title>撇甩偉仔　一周三蒲<br>K后嘉玲街頭Talk騷</title></header><body><h1>撇甩偉仔　一周三蒲<br>K后嘉玲街頭Talk騷</h1><p>四十歲的劉嘉玲儘管人到中年，但精力認真旺盛，過去一周便三度飛甩男友梁朝偉夜蒲尋開心，繼情人節拖猛男蒲吧及日前睇Valentino名牌騷後，昨日凌晨又偕友到銅鑼灣風騷唱K，夜夜笙歌。</p><p>劉嘉玲近期的夜生活十分活躍，幾乎隔晚就半夜出動，昨日凌晨她又夥大班朋友到銅鑼灣唱K遣興，雖然男友梁朝偉未有陪伴在側，但她依然風騷，唱完K繼續駐足街頭，揮手踢腳跳多round。</p><p>興奮指手畫腳</p><p>昨日凌晨一時多，薄施脂粉的嘉玲身穿短褸、牛仔褲配高跟長靴，與助手和三男三女在銅鑼灣CEONeway唱K後，一行八人步出卡拉OK，雖然寒風陣陣，不過嘉玲就顯得很盡興，還不捨地站在街頭與人閒聊。<br> 現場所見，嘉玲表現甚是興奮，說話時手舞足蹈，一時踢腳一時又手指指，更有意無意地展示手上佩戴的閃爍巨鑽。隨後嘉玲保母車駛至，她即禮貌周周地招呼眾人上車，着司機接載友人離場，而她則做伸手派，坐的士返抵跑馬地利安閣愛巢。</p><p>情人節約猛男</p><p>事實上，嘉玲在過去一周的夜生活的確精采，先於情人節後、即上周三凌晨拖「高大版偉仔」到跑馬地蒲吧聽歌，繼而於上周五到中環欣賞國際品牌Valentino春夏時裝騷，其間更大晒巨型鑽戒，至昨日凌晨又約友唱K狂歡，在一星期內已三度飛甩偉仔獨自夜蒲，絕對不愁寂寞，愈夜愈精采。<br> 採訪、攝影：娛樂突發組</p></body></html>