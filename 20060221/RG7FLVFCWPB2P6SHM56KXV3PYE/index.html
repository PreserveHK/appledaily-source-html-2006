<html><header><meta charset="utf-8"><title>飯聞煮派：戇豆撞正女煮手　渣都無</title></header><body><h1>飯聞煮派：戇豆撞正女煮手　渣都無</h1><p>闊別一排嘅戇豆Mr.Bean終於有新戲上，今次唔做戇豆做個煩惱多多嘅中年男人，不過戇豆形象實在太深入民心，就算唔係撞正女殺手，豆豆咁有益，相信都難逃被女煮手放入鑊嘅命運，好似攞嚟煮湯咁，夠晒滑口，名副其實渣都無得剩，豆呀豆，最多我咀你嗰時細力啲啦吓！<br><br>記者：陳慧茵<br>攝影：周旭文<br>示範：吳惠珍<br>顧問：黎錦祥師傅@逸東酒店</p><p>太生語錄</p><p>食飽飯，兩公婆黐到實睇「C」公奇案……<br> 史太：樓下爆屎渠呀，咁臭嘅？<br> 史生：梗係啦，你啲污糟衫堆到成座山咁高！<br> ……呠！<br> 史太：（即時彈開）哦，原來係你！<br> 史生：你囉，頭先煮餐全豆宴過我食，醫生話食太多豆，會令腸胃消化不良，會有咩咩脹中現象喎，所以咪成日放屁囉！<br> 史太：……呠！<br> 本來坐在兩夫婦腳下的Bobo悄悄地走開，真正臭到雞飛狗走。</p><p>燴黑豆配燒雞卷好口感</p><p>聞煮價：$160/4人　需時：1小時30分（不計浸豆時間）<br> 煲湯嘅黑豆平時食得多，今次嘅西式黑豆，加埋雞湯同煮，食落味道鹹鹹哋，同平時淡茂茂嘅煲湯黑豆完全唔同喎！加埋有巴馬火腿包住，裏面又有餡料，多重口感！</p><p>咩料</p><p>黑豆120克、白酒10毫升、雞湯200毫升、急凍雞胸4塊、巴馬火腿4塊、洋葱半個（切粒）、橄欖油適量、鹽及胡椒各半茶匙、燒雞汁（大型超市有售）適量<br> 餡料：西芹1條、小甘笋1條、紅椒、青椒各半個、西蒜半條</p><p>速成法</p><p>1.黑豆浸過夜，以橄欖油爆香洋葱粒，加入雞湯及白酒，以中火煮約30分鐘後加鹽調味，隔水備用。<br> <br> 2.餡料切粒，雞胸去皮，以鹽及胡椒略醃，釀入所有餡料，以巴馬火腿包起，煎至金黃瀝乾油。<br> <br> 3.放入150℃焗爐內焗15分鐘，黑豆墊底，面層放上雞件即可，食時可蘸燒雞汁。</p><p>聞煮貼士：</p><p>雞件焗完後會剩低肉汁喺碟上，記住唔好倒呀，將佢同燒汁撈埋蘸燒雞，就最原汁原味喇！</p><p>英文<br>TeriyakiRollwithBraisedBlackBeans</p><p>Ingredients：120gblackbeans,10mlwhitewine,200mlchickensoup,4piecesoffrozenchickenbreast,4slicesofParmaham,1/2onion（dice）,properamountofoliveoil,1/2tspeachofsaltandpepperandproperamountofteriyakisauce（availableinsupermarket）<br> <br> Fillings：1stickofcelery,1stickofsmallcarrot,1/2redpepperandgreenpepperrespectivelyand1/2stickofEuropeanleek.<br> <br> Method：<br> 1.Soakblackbeansinwaterovernight.Sautedicedonionwitholiveoil,addinchickensoupandwhitewine,cookovermediumheatforabout30minutesandaddsalttoseason,drainandsetasideforlateruse.<br> <br> 2.Dicefillingsforlateruse.Cleanchickenbreastsandremovetheirskins,marinatewithsaltandpepper,andthenstuffinallthedicedfillingsandwrapupwithParmaham.Putthemintoanon-stickwokandfryuntiltheirsurfacesbecomegoldenyellow,takeoutanddrainoil.<br> <br> 3.Putthemixintoabakingovenat150℃andbakefor15minutes.Dishupwithblackbeansatthebottom.Servewithteriyakisauce.<br> <br> Tips：Afterbaking,therewillbesomegravyleftonthebakingdish.Remembernottodisposeofit--additintotheteriyakisauceandmixwellsoastoretaintheoriginaltaste!</p><p>印尼文<br>MasakKacangHitamDenganGulunganAyamBakar</p><p>Bahan-bahan：120gkacanghitam,10mlarakputih,200mlsupayam,4buahdadaayamygdibekukan,4lembarhamBama,1/2buahbawangbombay（dipotongkecil）,minyakzaitunsecukupnya,1/2sdtgaramdanmerica,sausayambakar（sediadisupermarketbesarsecukupnya<br> <br> Bahanisi：1batangseledribarat,1buahwortelkecil,1/2buahcabaimerahdancabaihijau,1/2batangkucaimuda<br> <br> Caramembuat:<br> 1.Rendamkankacanghitamselamasemalam,tumisbawangbombayhinggaharumdngminyakzaitun,tambahkansupayamdanarakputih,masakselama30menitdngapisedang,lalubumbuidnggaram,teteskanair,sisihkan.<br> <br> 2.Potongbahanisikecildansisihkan,bersihkandadaayamdanlepaskankulit,bumbuidnggaramdanmerica,isikansemuabahanisi,lalubungkusnyadnghamBama,tumishinggakulitnyaberwarnakuningkeemasan,angkat,teteskanminyaknya.<br> <br> 3.Panggangselama15menitdngsuhu150℃,letakkankacanghitamdiataspiringdulu,laluletakkandagingayam,ketikamakanbarudisiramkansausayambakar.<br> <br> Tips：Setelahmemanggangayam,Andamendapatkanmasihsisakuahdagingdidalampiring,janganmembuangnya,Andamencampurkankuahdagingdengansausayambakardanmenyiramkannyadiatasdagingayam,rasanyaakanlebihsempurnadanorisinal.<br> <br> （繙譯：語言專家諮詢公司，電話：23648988）</p><p>蜜糖豆海鮮釀酥盒唔膩滯</p><p>聞煮價：$150/4人　需時：40分鐘<br> 通常老媽子都會用蜜糖豆嚟炒肉片，但原來伴白汁一樣咁正，酥皮盒除內藏豐滿海鮮，又可以中和白汁嘅膩滯感，口感勁過癮！</p><p>咩料</p><p>蜜糖豆100克、青口2隻、中蝦8隻、魷魚筒1隻、三文魚40克、帶子4粒、酥皮盒2個、香葉2塊、洋葱20克、白酒20毫升、牛油30克、忌廉2杯、橄欖油1茶匙</p><p>速成法</p><p>1.蝦洗淨去殼、魷筒切件，蜜糖豆飛水後備用。<br> <br> 2.落牛油及橄欖油爆香洋葱，加入所有海鮮及香葉，灒少量白酒後同炒，先取起海鮮備用。<br> <br> 3.加入忌廉以文火煮10分鐘至稠身，將海鮮回鑊略煮後倒入酥皮盒。以橄欖油略炒蜜糖豆，加鹽及胡椒調味。</p><p>聞煮貼士：</p><p>海鮮炒至7成熟就可以，由於忌廉煮嘅時間較長，所以中途要拎走海鮮；另外蜜豆記住要飛水略煮，如果唔係炒極都唔腍㗎！</p><p>蘭度豆雜菜咖喱百搭「菜」料</p><p>聞煮價：$60/4人　需時：1小時（不計浸豆時間）<br> 咖喱又係配雞同牛腩？你唔悶我都悶啦！呢個全蔬菜宴可以根據個人喜好，將蔬菜用料改頭換面，不過留意唔同蔬菜嘅出水情況（西蘭花唔會出水，但菠菜則相反）。</p><p>咩料</p><p>蘭度豆120克、雞湯200毫升、黃咖喱膏40克、紅蘿蔔半條、薯仔1個、紅、青椒各半個、鮮菇3粒、椰菜花及西蘭花各少量、芫荽20克、鹽及胡椒粉適量</p><p>速成法</p><p>1.紅蘿蔔、紅椒、青椒、鮮菇及薯仔去皮切粒備用。<br> <br> 2.蘭度豆浸過夜後隔水，中火炒咖喱後同炒3分鐘，加雞湯及薯仔煮30分鐘至豆呈腍身。<br> <br> 3.鹽及胡椒粉調味，熄火前10分鐘加紅蘿蔔、紅、青椒、鮮菇、椰菜及西蘭花煮10分鐘，撒上芫荽。</p><p>聞煮貼士：</p><p>煮薯仔嘅時間比較長，所以先將佢同蘭度豆一齊燜，最後先放入蔬菜，啲菜先唔會霉爛㗎！</p><p>青豆忌廉湯好易做</p><p>聞煮價：$50/4人　需時：20分鐘<br> 小記唔鍾意青豆，正如唱K時會篩走晒兜Nuts中嘅青豆，不過我就飲晒呢味用青豆打成茸嘅忌廉湯，可能因為個賣相夠搶眼啩，各位媽咪今晚識做啦!?</p><p>咩料</p><p>青豆200克、洋葱1個（切粒）、煙肉3塊、忌廉300毫升、香草10克、麵包粒10粒、雞湯半公升、白酒1湯匙、香葉2片、鹽及胡椒粉各1茶匙</p><p>速成法</p><p>1.青豆洗淨及解凍後隔水備用。<br> <br> 2.放煙肉略煎，加入洋葱粒、青豆、香草、香葉及灒少量白酒後略炒，加入清雞湯以大火煮約5分鐘。<br> <br> 3.忌廉、鹽及胡椒，以中火煮10分鐘，取走煙肉，攪拌機拌勻後加麵包粒即可。</p><p>聞煮貼士：</p><p>攪拌前先拎走煙肉，湯嘅色澤就會更加分明。提埋你，想有大師風範可以隔清豆渣後才上碟。</p><p>戇豆4味</p><p>a)青豆<br> 即豌豆，新鮮豌豆含有豐富維他命C，愈綠愈靚，香港買到的多為無豆莢的冰鮮青豆，質感較硬身。<br> b)蘭度豆<br> 東南亞菜式常用，最常用嚟煮咖喱，分有黃、啡、紅、綠，味道其實一樣，口感較粉。<br> c)蜜糖豆<br> 比荷蘭豆厚身，口感較好，有一粒粒細核藏喺入面，不過價錢就貴啲喇。<br> d)黑豆<br> 墨西哥菜式常用，比起較圓身嘅中國黑豆豆味較淡、腍身，亦比較易熟，但同樣要先浸過夜。</p></body></html>