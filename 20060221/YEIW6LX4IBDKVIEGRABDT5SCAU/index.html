<html><header><meta charset="utf-8"><title>Rosemary拍拖歇斯底里</title></header><body><h1>Rosemary拍拖歇斯底里</h1><p>名模Rosemary、劉心悠、余安安、黃家諾等昨日在尖沙嘴出席太陽眼鏡預展。Rosemary早前在活動上駁阿媽Julie嘴，又在她面前認自己沒有男友，昨日Rosemary繼續由阿媽陪伴下接受訪問，當被問到和男友如何時？Rosemary即說：「冇，分開咗，我拍拖後產生好多問題，有人跟住我影相，亦影響好多人，我唔想自己變得歇斯底里，人冇可能擁有所有嘢。」</p><p>阿媽旁敲側擊</p><p>問到Rosemary是否媽咪Julie嚴禁其拍拖？Julie即說：「我冇迫佢，我只係畀意見，自己決定啦，佢咁多工作做，幾多女仔恨都恨唔到。」Rosemary聞言後默不作聲。此外，劉心悠表示因她有份角逐香港電影金像獎最佳新人獎，故近日正忙於keepfit及籌備戰衣，出席頒獎禮。<br> 採訪：顏英儀<br> 攝影：何國豪</p></body></html>