<html><header><meta charset="utf-8"><title>足金純銀做大富翁</title></header><body><h1>足金純銀做大富翁</h1><p>講到明係叫大富翁，當然要豪氣迫人。專門造金嘅JustGold最近就同Monopoly玩crossover，推出一副Monopoly×JustGold嘅富豪版，不但以金色禮盒包裝，遊戲內嘅所有用料都富貴過人：2枚純銀骰子、5張金箔鈔票、1棟純金旅館棋子、8棟純銀房子棋子和8件　遊戲棋子如狗、跑車、帽等。搞到咁豪華，售價絕不便宜，一副要$14,800，你有冇興趣買番副收藏？<br><br>記者：曾順珍<br>查詢：28957128</p></body></html>