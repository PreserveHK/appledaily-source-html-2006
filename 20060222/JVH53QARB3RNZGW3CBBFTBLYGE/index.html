<html><header><meta charset="utf-8"><title>飯聞煮派：九唔搭八玩破格　鮮蝦扮菠蘿</title></header><body><h1>飯聞煮派：九唔搭八玩破格　鮮蝦扮菠蘿</h1><p>誰說小籠包一定要蒸來吃？鹹蛋肉餅一定要配蒸飯？我份人最唔鍾意俾框框鎖住，誓要突破人家定下來的界限。且不要過早定斷以下餸菜騎呢，返屋企學足我咁煮先畀comment都未遲！<br><br>記者：趙善怡<br>攝影：楊錦文<br>示範：德米（29891122）<br>地址：尖沙嘴堪富利士道12號地庫<br>Model：Tiffany（TheGroup）</p><p>太生語錄</p><p>今朝，畢太如常地為老公準備豐富的愛心晚餐。<br> 畢太：老公！做乜面青青呀？你肚屙呀？<br> 畢生：（標晒冷汗、身體攣曲）……<br> 畢太：梗係噚晚食得太多菠蘿啦！食得太多會肚屙㗎，之但係佢又有好多維他命B同C，解渴開胃又可以通便。最重要係我煮嘅菠蘿雞咁入味，又難怪老公咁狼胎嘅！<br> 畢生：計埋噚晚我已經連續食咗七餐菠蘿，唔屙就假喇～<br> 畢太：之但係重剩番三個喺雪櫃，掉咗佢哋，好折墮個喎！<br> </p><p>A.菠蘿鳳尾蝦　蘸酸甜醬最正</p><p>聞煮價：$35/2人　需時：20分鐘<br> 貌似原隻小菠蘿的菠蘿鳳尾蝦如果唔突出條蝦尾，睇怕大家都認唔到佢！吃時拌以酸甜汁或沙律醬的食法最受小朋友歡迎！</p><p>咩料</p><p>原隻中蝦4隻、蝦膠6両、菠蘿2件切粒、麵包2塊切粒</p><p>速成法</p><p>聞煮貼士</p><p>Tiffany：師傅話如果想食到彈牙嘅蝦膠，可以趁啱啱剁好時撻多佢幾下喎！</p><p>英文<br>FriedPrawnswithPineapple</p><p>Ingredients:4prawns,225gshrimppaste,2piecesofpineapple(dice)and2piecesofflourbread(dice)<br> <br> Method:<br> 1)Mixpineappledicesandshrimppaste,andcoatshelledprawns(keepprawntails)withshrimppaste.<br> <br> 2)Dustshrimppastewithbreaddices.<br> <br> 3)Heatawokwithoil,deep-fryprawnwithpineapplefor5minutesanddishup.Serve.<br> <br> Tips:Tomaketheshrimppastetastemorespringy,beatitwhenitisjustminced.</p><p>印尼文<br>UdangAnsyoNanas</p><p>Bahan-bahan:4buahudangsedangsegar,230gdagingudang(dicincanghalus),2potongnanas(dipotongkecil),2potongrotipanggang(dipotongkecil)<br> <br> Caramembuat:<br> 1.Campurkannanasdandagingudangygtelahdicincanghalus,adukrata,lalubungkusudangsedangygtelahdikupasdngcampurantersebut..<br> <br> 2.Lekatkandagingudangdngrotipanggangygtelahdipotongkecil.<br> <br> 3.Panaskanpanci,gorengudangansyonanasselama5menit,sajikan.<br> <br> Tips:BilaAndainginmakandagingudangyanglebihenakdanmenyegarkan,Andadapatmelemparkandagingudangbeberapakalilagiketikadagingudangbarudicincanghalus.<br> <br> （繙譯：語言專家諮詢公司，電話：23648988）</p><p>B.鹹蛋黃肉餅壽司加馬蹄重有𡁻頭</p><p>聞煮價：$13/1人需時：25分鐘<br> 去酒樓食lunch，阿婆阿公最愛整番盅肉餅飯打打底。不過對於年輕人來說，肉餅飯雖然好好味，不過就好似唔多啱嘴形！倘若好似Tiffany咁用鹹蛋蒸肉餅來做烘乾壽司，效果當堂唔同晒！</p><p>咩料</p><p>豬肉4両、鹹蛋黃1隻、飯大半碗、醬油少許<br> 醃料：紹酒半茶匙、鹽及糖適量</p><p>速成法</p><p>聞煮貼士</p><p>若果嫌口感齋齋哋，可以好似我咁再加啲冬菇粒同馬蹄粒一齊煮，咁豬肉餅就會更有𡁻頭！</p><p>C.魚湯浸小籠包好食過灌湯餃</p><p>聞煮價：$35/2人　需時：1小時<br> 在家做小籠包其實一點也不難，不過就略嫌單調。以當造的鮮魚滾出靚魚湯，魚湯再用來浸熟青菜及小籠包吃，有包有湯又有菜，一舉三得，好食過灌湯餃呀！</p><p>咩料</p><p>麵粉6両、*豬肉4両、已凝固的上湯膠3湯匙、小棠菜8棵、魚湯400毫升<br> 豬肉醃料：鹽少許</p><p>速成法</p><p>聞煮貼士</p><p>師傅：想啲湯鮮甜啲，可以揀番啲當造魚熬湯，例如最近當紅嘅沙鯭魚咁就最正喇！<br> <br> *豬肉<br> 能提供鐵、鋅及鎂的瘦豬肉，比起其他紅肉如牛肉及羊肉，其脂肪含量更低，反之含有更多的維他命B。</p><p>D.鮮人參紅棗燉牛尾熬足4粒鐘</p><p>聞煮價：$30/1人　需時：4小時10分鐘<br> 燴牛尾大家就食得多，但以補氣鮮人參、潤肺紅棗來燉牛尾，睇怕平常家庭都很少食到！食療效果豐富的燉湯要燉4小時才夠出味，食好嘢始終都要花多啲時間嘅！</p><p>咩料</p><p>牛尾2節、*洋參1條、*紅棗6粒、冬菇4隻、薑2片、上湯250毫升</p><p>速成法</p><p>聞煮貼士</p><p>Tiffany：喺屋企嫌麻煩可以用清水代替上湯做湯底，以發揮食材本身的味道，不過用上湯梗係最yummy啦！<br> <br> *鮮人參<br> 作為上等補品的人參有強身益智的功效，且能改善神經系統功能，減輕精神緊張狀態。至於新鮮的人參更具有開胃生津、補元氣及益腎的效能，不過懷孕及剛分娩的婦女則不宜食人參。<br> <br> *紅棗<br> 性味甘平、具有止咳、補五臟及滋潤心肺功效的紅棗，被中醫分類為補氣食品。另外，它也含有豐富的蛋白質及多種維他命，其中更以維他命C的含量為最高，可作為天然的補給劑。</p></body></html>