<html><header><meta charset="utf-8"><title>蓋鳴暉紅館處女開鑼</title></header><body><h1>蓋鳴暉紅館處女開鑼</h1><p>粵劇名伶蓋鳴暉、吳美英、尹飛燕、龍貫天等昨日齊到尖沙嘴，出席「愛心滿梨園：名人名伶慈善演唱會」記者會。演唱會將於下月十六日假紅館舉行，為博愛醫院籌募經費。蓋鳴暉表示其影迷已率先購買了五十張貴價門票，她說：「呢次係我第一次喺紅館做粵劇，到時應該為咗遷就搭台而開三面台。」</p><p>澄清冇搜身</p><p>早前有報道指原名李麗芬的蓋鳴暉因與一個重犯同名同姓，令她每次到美國都被海關搜身及問話，蓋鳴暉昨日就解釋說：「係一場誤會，我喺九一年要去美國做巡迴，點知一直簽唔到證件，後尾終於冇事出到埠，之後我重去過美國兩次，都有去歐洲、加拿大。報道話我俾人搜身問話，其實完全冇咁嘅事。」<br> 採訪、攝影：駱華齡</p></body></html>