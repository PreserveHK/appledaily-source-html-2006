<html><header><meta charset="utf-8"><title>張藝謀捧新女上場</title></header><body><h1>張藝謀捧新女上場</h1><p>張藝謀嘅新片《滿城盡帶黃金甲》噚日喺內地開拍，周潤發同鞏俐兩位主角已經開工，雖然一路以嚟拍攝內容保密，但噚日就有內地報道登咗張藝謀新一任「謀女郎」李曼嘅相。據知李曼現年十七歲，同鞏俐、章子怡分屬同門，有表演同舞蹈底子，個樣唔錯，今次《滿》片重係佢銀幕處女作㖭！</p></body></html>