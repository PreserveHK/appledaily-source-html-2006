<html><header><meta charset="utf-8"><title>美聯搵外人開會</title></header><body><h1>美聯搵外人開會</h1><p>美聯集團上月底已預期今年樓價會升兩成半，日前集團開董事會，邀請瑞銀投資銀行董事兼亞洲房地產研究部聯席主管王震宇出席，交流吓對樓市嘅睇法。瑞銀之前發表報告，話今明兩年樓價可升五成。<br> 個市係咪真係咁好呢？原來美記內部個別都有啲懷疑，趁機提問啲利淡因素對樓市嘅影響，睇吓王震宇嘅觀點。今次係美聯董事會第一次喺內部會議中，搵外人參與交流會，重陸續有來。</p></body></html>