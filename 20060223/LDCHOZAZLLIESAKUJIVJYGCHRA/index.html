<html><header><meta charset="utf-8"><title>花𡃁Can：桑拿浴鬆骨任食三百蚊個半鐘</title></header><body><h1>花𡃁Can：桑拿浴鬆骨任食三百蚊個半鐘</h1><p>很多人以為桑拿浴室是只供男人揼骨嘅地方，但據桑拿浴室經理Helen話，現在唔少專業人士如OL、律師等都愛到桑拿浴室按摩，雖然浴室環境未必比美容院好，但價錢肯定平。適逢新瀛閣桑拿和美容院OasisSpa都推出全新優惠，一於來個大比拼，順便睇睇好多女生都唔敢去嘅桑拿浴室女賓部。<br><br>記者：許維雅<br>攝影：陳智良、楊錦文<br>Model：Yumi、Cat@Savador</p><p>鬥招式<br>踩背刮痧勁出火</p><p>傳統招式有踩背、指壓、刮痧及焗熱毛巾等，大部份技師富多年經驗，款式多多，下下出火，全是鬆骨、消除疲勞絕招。</p><p>鋪熱辣辣毛巾<br> 一次過鋪上二三十條熱毛巾，用熱力和壓力消除疲勞。</p><p>玫瑰浴美白去水腫</p><p>做穴位按摩療程時，按摩師用grapeseeds香薰油按客人不同穴位。最新推出嘅玫瑰花浸浴，客人可選擇加入不同味道香薰油，有效舒緩神經痛及減低水腫，治療經痛及美白肌膚。</p><p>鬥環境服務<br>專人貼身服務</p><p>Oasis裝修高貴新潮，除蒸氣、桑拿設施外，更有一對一服務，即使在浸浴時亦有專人按頭、抹汗、遞水等，簡直皇帝式享受。</p><p>娛樂設施豐富</p><p>有19年歷史嘅新瀛閣，裝修雖舊及傳統，但設電視、桑拿、上網等服務，可惜冷暖浸浴池、全港唯一氧氣室只供男士用。</p><p>鬥食物<br>大魚大肉</p><p>客人可在休息室內任飲任食，且食物飲品超過50款，有豬扒包、撈麵、豬骨粥、生果等；飲品更有益力多和盒仔茶。</p><p>食得健康</p><p>美容院亦有休息室，且食物飲品任客人享用，食物走健康路線，如三文治、火龍果等低糖食品，飲品則是花茶和竹蔗水等。</p><p>鬥價錢<br>新瀛閣</p><p>雙鐘收費（即個半鐘）：12:00nn-3:00pm$328<br> 3:00pm-12:00mn$342<br> 12:00mn-6:00am$250（包食物及享用場內設施）<br> 最新情侶價優惠：全日男士$368、女士$328<br> 新瀛閣桑拿（28310123）<br> 地扯：灣仔駱克道341號</p><p>OasisSpa</p><p>穴位指壓按摩優惠價：$312/50分鐘（原價$650）<br> $470/80分鐘（原價$980）<br> ＊優惠期至3月9日<br> 花草浸浴：$580（30分鐘）<br> OasisSpa水療美容中心（21101998）<br> 地扯：中環娛樂行十樓</p><p>女生愛桑拿浴</p></body></html>