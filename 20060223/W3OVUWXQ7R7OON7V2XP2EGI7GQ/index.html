<html><header><meta charset="utf-8"><title>飯聞煮派：四朵金花　齋睇都香</title></header><body><h1>飯聞煮派：四朵金花　齋睇都香</h1><p>又到百花齊放之時，現在除了賞花，更可食花，任職森巴餐廳嘅余大廚就炮製出用四朵金花做出的三餸一湯，唔擔保食完心花怒放，但保證換來陣陣花香，醒神又健康。<br><br>記者：羅灝汶<br>攝影：周旭文<br>Model：Cat、Yannie、Kristy、Phoebe（bySalvador）<br>鳴謝：森巴餐廳<br>地址：尖沙嘴美麗華商場2樓7號舖<br>電話：35251314</p><p>太生語錄：一個風和日麗嘅下午……</p><p>陳生：老婆，原來花都可以用嚟做菜嘅喎！<br> 陳太：係呀！花都可以用嚟做花茶飲㗎！<br> 陳生：係咩？我都諗住做花茶嚟飲呀！其實玫瑰花、石竹、毋忘我都可以煮食同飲用嘅喎，不過好似要曬乾咗先得。<br> 陳太：死佬，咁多年你都無送過花畀我，原來你咁識花嘅！你鍾意飲咪自己落樓下公園摘啲花去沖茶飲囉！<br> 陳生：哈哈……唔好嬲啦！我一早準備咗杯花茶過妳喇！<br> 陳太：死佬！呢啲係宮粉羊蹄甲！有毒㗎！你想毒死我呀!?<br> 陳生：我唔知呀，我見幾靚咪拎返屋企沖水飲囉，我啱啱先飲咗杯……</p><p>彩虹蝴蝶粉配聖保羅沙律　<br>做法最簡單</p><p>聞煮價：約$100/4人　需時：約15分鐘<br> 龍蝦由簡單調味料煮熟，更加突出到龍蝦嘅鮮甜，沙律油入面加入咗清新嘅石竹花，味道好好，因為有檸檬汁做沙律油，所以會非常醒胃，顏色靚靚嘅蝴蝶粉，賣相引人。</p><p>咩料</p><p>1茶匙石竹乾花碎、1隻龍蝦、1盒沙律菜、1包蝴蝶粉、1茶匙糖、1/2個檸檬、適量橄欖油、黑椒粒、香草</p><p>速成法</p><p>1.先煲滾水，放入龍蝦，加入黑椒粒、香草煮熟。龍蝦去殼取肉備用。<br> 2.用橄欖油、檸檬汁、石竹乾花碎及糖，攪至均勻成沙津油。<br> 3.將沙律油淋上煮熟的蝴蝶粉及沙律菜，攪拌，最後將龍蝦放上沙律即可。</p><p>聞煮貼士</p><p>整個沙律菜製法非常簡單，但大家要留意嘅係必須將橄欖油、檸檬汁、石竹乾花碎同糖攪至均勻，當打至一段時間，汁液會變成糊狀，到時可以試一下味道再決定係咪加多啲檸檬汁、石竹乾花碎同糖。</p><p>跳舞蘭香草鱸魚湯　<br>一啲都唔腥</p><p>聞煮價：約$60/4人　需時：約1小時30分鐘<br> 跳舞蘭味道不太香濃只有啖啖清香，出奇嘅係鱸魚一啲都唔腥，就算凍飲都係咁好味。唔好以為有西芹做湯底，花香就會被蓋過，相反，兩者味道出奇融合。</p><p>咩料</p><p>1茶匙小茴香、2條鱸魚、1茶匙跳舞蘭乾花碎、1包泰蘆笋、1隻紅甜椒、1隻黃甜椒、10粒車厘茄、1棵西芹、1個檸檬、1/2升水、適量鹽、糖、橄欖油、黑椒碎</p><p>速成法</p><p>1.鱸魚去骨，保留魚骨，放半棵西芹碎、跳舞蘭花碎、黑椒、檸汁、鹽、糖及橄欖油內浸15分鐘。<br> 2.煲滾水，放入魚骨，加入西芹、鹽及糖煮1個鐘成魚湯。在醃好的鱸魚上撒上小茴香，細火煎至兩面金黃。<br> 3.鱸魚放入魚湯輕煮，泰蘆笋伴碟，輕炒紅、黃椒、車厘茄，放魚及湯即成。</p><p>聞煮貼士</p><p>鱸魚去骨時要留意有無留低細小嘅魚骨，浸鱸魚嘅西芹汁用完後可以倒去，當煲好魚湯時記得將渣滓隔去，只需要留低清湯就可以。</p><p>妃露皮焗紅豆花蟹黃帶子包　<br>酥皮唔油膩</p><p>聞煮價：約$60/4人　需時：約30分鍾<br> 紅豆花碎其實無咩味道，不過作用係帶出蟹肉同帶子嘅鮮味，當中最出色的就是妃露皮喇，感覺好似酥皮，不過就少咗一份油膩感，食完之後，感覺依然清新，帶子、蟹肉同蛋黃汁，係整道菜嘅精粹，汁底好配合到妃露皮嘅鬆化。</p><p>咩料</p><p>2茶匙紅豆花碎、150克急凍蟹肉、1包急凍帶子、1包韭菜花、1包妃露皮、4個蛋黃、2湯匙卡夫奇妙醬</p><p>速成法</p><p>1.舂碎紅豆花蕾、輕煎帶子兩面。<br> 2.取出妃露皮，切成十字（約6張正方形可以完成一個帶子包），將蛋黃及卡夫奇妙醬攪勻備用。<br> 3.將蟹肉及帶子放於妃露皮中間，加上蛋黃汁，再用韭菜花紮好放入焗爐，180℃火焗20分鐘即可。</p><p>聞煮貼士</p><p>因為蟹肉及帶子係急凍關係，所以需要放入水中溶雪解凍。妃露皮焗完之後，最好即時食用，凍後雖然表皮會變得鬆脆，不過入面嘅帶子同蟹肉就唔可以翻熱，因為味道會大打折扣。</p><p>毋忘我香草飯釀法國鴨胸<br>至緊要有Heart</p><p>聞煮價：約$80/4人　需時：約1小時<br> 師傅話用毋忘我整呢道菜係希望愛侶有一種掛念對方嘅感覺。將香草飯釀入鴨胸中代表住將濃情蜜意放入心咁話，整道菜除咗有毋忘我嘅花香，重有陣陣小茴香Rosemary嘅味道，好味得嚟又有意境！</p><p>咩料</p><p>1茶匙小茴香、1茶匙毋忘我乾花碎、2隻鴨胸、1隻紅甜椒、1隻黃甜椒、100毫升珍珠米、10粒車厘茄、1/2南瓜、適量牛奶、鹽、糖、黑椒碎</p><p>速成法</p><p>1.𠝹開鴨胸中間，用黑椒碎、鹽、糖、小茴香醃30分鐘。<br> 2.煮熟珍珠米，加小茴香、毋忘我乾花碎及黑椒碎成香草飯。釀入鴨胸後煎至金黃再焗20分鐘（180℃火）。<br> 3.輕炒紅甜椒、黃甜椒及車厘茄伴碟。攪拌機打碎南瓜，加入牛奶、鹽，隔渣後放入煲中煮滾成南瓜汁，上碟後淋上即可。</p><p>聞煮貼士</p><p>鴨胸嘅兩面都要𠝹花，因為煎煮鴨胸時表皮會收縮，無𠝹花會令到鴨胸表皮破裂。其實煎煮目的係將肉汁鎖死，所以唔使煎得太熟。</p><p>英文：FrenchDuckBreastStuffedwithLimoniumHerbalRice</p><p>Ingredients:1tspcumin,1tspminceddriedlimonium,2piecesofduckbreast,1redpepper,1yellowpepper,100mlpearlrice,10cherrytomatoes,1/2pumpkin,properamountofmilk,salt,sugarandgroundblackpepper<br> <br> Method:<br> 1.Cleanduckbreast,makeacoupleofcutsalongthemiddle,marinatewithgroundblackpepper,salt,sugarandcuminfor30minutes,andsetasideforlateruse.<br> <br> 2.Cookpearlriceandaddincumin,minceddriedlimoniumandgroundblackpeppertomakeherbalrice.Stuffthericeintoduckbreastanddeep-fryduckbreastuntilbothsidesbecomegoldenyellow,thenbakeforanother20minutes(at180℃).<br> <br> 3.Shallowfryredpepper,yellowpepperandcherrytomatoesfordecoratingthedish.Useablendertobreakuppumpkinandaddinmilkandsalt.Removeanyresidueandbringittoboiltomakepumpkinjuiceandpouritoverthebakedduckbreasts.Serve.</p><p>印尼文：DadaBebekPerancisIsiNasiForget-Me-Not</p><p>Bahan-bahan:1sdtadasmanis,1sdtbungaforget-me-notkering,2buahdadabebek,1buahcabaimanismerah,1buahcabaimaniskuning,100mlberasmutiara,10buahtomatmini,1/2buahlabumerah,sususegar,garam,guladanmericahitam(ygtelahdicincangkasar)secukupnya<br> <br> Caramembuat:<br> 1.Bersihkandadabebek,sayatdibagiantengah,bumbuidngmericahitam,garam,guladanadasmanisselama30menit,sisihkan.<br> <br> 2.Masakberasmutiarahinggamatang,tambahkanadasmanis,bungaforget-me-notkeringdanmericahitam.Isikankedlmdadabebek,lalutumiskeduapihaknyahinggaberwarnakuningkeemasan,akhirnyapanggangselama20menit(dngsuhu180℃).<br> <br> 3.Tumiscabaimanismerah,cabaimaniskuningdantomatminisebentarutkhiasan.Blenderlabumerahhinggahalus,tambahkansususegardangaram,laludisaringdanmasakjadikuahlabumerah,siramkandiatasdadabebek,sajikan.<br> <br> （繙譯：語言專家諮詢公司，電話：23648988）</p></body></html>