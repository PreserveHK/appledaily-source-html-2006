<html><header><meta charset="utf-8"><title>無線踩上門打有線</title></header><body><h1>無線踩上門打有線</h1><p>無綫收費電視昨日在將軍澳電視城舉行記招，歌手容祖兒、薛凱琪、Krusty，藝員陳豪、郭羨妮、楊怡和馬德鐘均有出席。<br> 無綫廣播業務總經理陳志雲宣布，公司的收費電視增設娛樂新聞台，至於會否禁止歌手接受有線訪問，陳志雲說：「歌手係應該尊重合約精神。」對於有歌手用國語接受其他電視台訪問，陳志雲又說：「最好尊重合約，每個歌手合約都唔同。」</p><p>落廣告被拒</p><p>陳志雲續說：「我廿三至廿五號落有線廣告，但係對方話額滿。」而有線發言人則回覆說：「無綫收費電視要廿三號登廣告，但廿二號先落order，根本冇可能落到，廣告一早full晒，無綫好清楚，正常落廣告要七日前。」<br> 薛凱琪對於無綫收費電視開設一個娛樂新聞台，她表示高興。對於歌手接受有線訪問一事，她說：「我都係睇公司，不過以後都唔隨便接受訪問。」<br> 採訪：楊潔雯<br> 攝影：仇志德</p></body></html>