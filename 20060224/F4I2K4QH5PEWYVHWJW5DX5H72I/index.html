<html><header><meta charset="utf-8"><title>9樓D座：掃機煲奧斯卡　30吋LCDTV　街坊價$4,880</title></header><body><h1>9樓D座：掃機煲奧斯卡　30吋LCDTV　街坊價$4,880</h1><p>近排打開娛樂版，梗會見到奧斯卡、柏林影展或者乜乜電影人學會獎等等影壇頒獎禮消息，而影壇頒獎禮大哥大奧斯卡將在美國時間3月5日就殺埋身，小記決定去影碟舖掃貨，買齊各大熱馬返屋企狂煲。所謂「工欲善其事，必先利其器」，一於趁電器大割價，去掃定筍貨機以便實行煲碟大計。<br><br>文：利匕匕<br>攝影：黃子偉<br>模特兒：Cat&amp;Ken@Salvodar</p><p>LCDTV幾千蚊殺價</p><p>今時今日煲碟煲電視，梗係揀部薄身靚仔LCDTV啦。不過一擲過萬都幾肉痛，如果幾千蚊有交易就啱晒喇。</p><p>超筍價：5千樓下抬機</p><p>韓產的JNC，備16:9螢幕、CMO顯示屏、兼有1,280×768的高解像度、重有畫中畫同雙視窗功能，原廠保養6個月，五千蚊有找夫復何求？<br> <br> 型號：JNCSST-30<br> 畫面尺寸：30吋<br> 原價：$8,990<br> 特價：$4,880</p><p>32吋機至抵睇</p><p>嫌30吋唔夠廣闊？呢部同為JNC的32吋機就最適合不過。LGP顯示屏，16:9螢幕、1,200：1對比度，加上揚聲器，靚聲靚畫，戲迷首選。原廠保養6個月。<br> <br> 型號：JNCSST-32<br> 畫面尺寸：32吋<br> 原價：$13,800<br> 特價：$5,980</p><p>廣角度通屋睇</p><p>日立液晶體電視採用PictureMaster數碼影像處理科技，並擁有TW-IPS超高質屏幕，加上水平觀賞角度176度及左右轉動30度的遙控旋轉座，通屋走都睇得到。原廠保養2年。<br> <br> 型號：日立32LD7800TA*	<br> 畫面尺寸：32吋<br> 原價：$13,800<br> 特價：$9,800</p><p>小客廳大影院</p><p>SONY液晶體電視採WXGA及XGA屏幕，配合WEGAEngine技術，有助減少雜訊，影像更真實。加上內置揚聲器及多媒體接駁器所帶來的優質音響效果，小客廳頓變大影院。<br> <br> 型號：SONYKLV-26HG2*<br> 畫面尺寸：26吋<br> 原價：$9,880<br> 特價：$6,800</p><p>2折搶硬</p><p>韓製的20吋YESLCD電視，機仔細細解像度亦有640×480，低至二折買返屋企放睡房最啱。原廠保養2年。<br> <br> 型號：YESLTV201N*<br> 畫面尺寸：20吋<br> 原價：$13,800<br> 特價：$2,800</p><p>半價掃DVDPlayer</p><p>俗語云：「觀音頭掃把腳，樣衰冇人恨。」所以換得部靚電視，一於換埋部DVDPlayer，一於全副裝備睇好戲。</p><p>手提式通街煲</p><p>手提DVD機真係去到邊煲到邊。4"彩色顯示屏、同軸數碼輸出、超級防震功能，另備轉接器可插入車中使用，真係點煲都得。<br> <br> 型號：ShincoDVD-9510<br> 原價：$1,280<br> 特價：$499</p><p>邊睇邊錄</p><p>此部可錄影電視節目同時觀賞硬碟內電影的硬碟數碼錄影機，咁就唔使同屋企人爭電視。80GB硬盤，原廠保養1年。<br> <br> 型號：PhilipsHDRW720*<br> 原價：$5,980<br> 特價：$2,800</p><p>四百蚊買多功能Player</p><p>3.75公分超薄機身，備NTSC與PAL兼容的P-Scan掃描功能、12bit/54MHz的影像DAC、及96kHz/24bitAudio數位輸出。<br> <br> 型號：SONYDVP-NS575P*<br> 原價：$780<br> 特價：$400</p><p>完美家庭影院必備</p><p>家庭影音設備越趨完善，除了追求電影院的杜比音響系統外，對視覺的追求亦進展到家庭投影機。</p><p>逼真感強</p><p>投影機予人印象是失真、粒子粗，此機卻備1,200ANSI的高亮度與800:1高對比，給你如臨現場的逼真感。加上內置四種色彩最佳化投影模式，呈現大銀幕影像。<br> <br> 型號：EPSONEMP-TW10H<br> 原價：$11,800<br> 特價：$4,200</p><p>的的骰骰唔嘥位</p><p>EIKI這部採用3片0.55英吋的TFT-LCD面板為核心元件，令整體體積大大減少，想慳位的話就值得考慮一下。原廠保養1年。<br> <br> 型號：EIKILC-SD10<br> 原價：$9,800<br> 特價：$2,500</p><p>自己做導演</p><p>通常睇完咁多好戲，都會發吓導演夢，手痕痕拎住部DC或者DV四周圍亂咁影，趁割價咪買部過吓癮囉。</p><p>數碼攝影一哥</p><p>日立手提DVD攝錄機有16倍光學變焦，內置PictureMaster數碼影像處理科技，重有7.5秒極速起動，可隨時隨地拍低即時影像。<br> <br> 型號：日立DZ-MV750E<br> 機身重量：450g<br> 原價：$5,990　<br> 特價：$3,980</p><p>270度任你轉</p><p>500萬像素，備MPEGMovie4TV-MPEG4高畫質動態影像格式，可每秒約30圖格的細膩畫質捕捉清晰影像，3倍光學變焦，重可270度轉動鏡頭。<br> <br> 型號：SONYDSC-M1<br> 機身重量：190g<br> 原價：$4,390　<br> 特價：$2,980（加$10送256MBMemoryStick）</p><p>TouchScreen夠方便</p><p>BenQ與日本光學大廠PENTAX合作推出這部擁有滑動式鏡頭的數碼相機。2.3吋低溫多矽晶觸控式液晶螢幕，於使用輕觸式時更得心應手。<br> <br> 型號：BenQDC-E510<br> 機身重量：150g<br> 原價：$2,680　<br> 特價：$1,680（送256SD卡及電池）</p><p>中原電器開倉資料</p><p>日期：2月24日-3月12日<br> 地址：旺角西洋菜南街65號<br> 電話：23976768<br> 備註：*屬陳列貨品</p></body></html>