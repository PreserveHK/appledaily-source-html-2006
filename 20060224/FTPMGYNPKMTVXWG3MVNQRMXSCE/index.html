<html><header><meta charset="utf-8"><title>飯聞煮派：海鮮酒菜隊極唔醉</title></header><body><h1>飯聞煮派：海鮮酒菜隊極唔醉</h1><p>就算你不勝酒力，不諳酒道，廚房總少不了一瓶花雕米酒，而且這個入廚小秘訣世界通行，仲有酒一定要熄火前落，結尾要埋芡，否則酒精揮發後，啤酒變苦水，香檳變糖水。學曉以後下次宴請親朋，不妨以餸代酒，除舉杯外，亦可以舉碟（碗亦得）Cheers，盡興而歸。<br>記者：陳慧茵<br>攝影：陳智良<br>Model：Yami,Carie@Salvador<br>示範：陸仕駒師傅@豪苑海鮮酒家21323456）<br>地址：九龍城沙浦道30-38號富豪東方酒店2樓</p><p>太生語錄</p><p>唐先生放工剛入門口……<br> 唐太：老公！支花雕呢？<br> 唐生：吓？唔見咗咩？搵真啲！<br> 唐太：真係無喎，死啦，支花雕係陳年紹興酒，好鬼貴㗎，之前用嚟蒸蛋、醃肉都重見㗎！我頭先買咗啲大閘蟹，仲諗住今晚開始浸一個禮拜做醉蟹㖭……<br> 唐生：吓？咁我落去買番支啦！<br> 唐太：咪住！因乜解究你滿身酒氣呀？<br> 唐生：有咩？無……無呀！<br> 唐太：衰佬，你攞咗支花雕去劈!?</p><p>夠鮮甜！清酒煮帶子王先𠝹後煎</p><p>聞煮價：$40/1人<br> 需時：20分鐘<br> 每逢踏入秋冬，不少日本居酒屋都會推出清酒煮蜆，貪其夠暖身外，清酒亦能帶出海產鮮味。以清酒煮帶子，新鮮感十足，入口味道清淡而帶酒香，既可嚐到海鮮真味，帶子亦能盡收清酒精華，味道鮮甜。</p><p>咩料</p><p>帶子王1隻、西蘭花小量、清酒2湯匙、生粉、蒜頭1粒（剁成茸）、糖、鹽及胡椒粉適量</p><p>速成法</p><p>1﹒帶子洗淨，除去內臟及裙邊部份。<br> <br> 2﹒西蘭花洗淨後以滾水灼熟。<br> <br> 3﹒帶子飛水瀝乾水份，以滾油爆香蒜茸，放入帶子以慢火煎1-2分鐘，將帶子放於烤熱的貝殼上。<br> <br> 4﹒將糖、鹽、胡椒粉及清酒調和，生粉埋芡，淋上帶子表面，以西蘭花伴碟即成。</p><p>聞煮貼士：<br> 煎帶子時間要好好控制，太熟會嚡口，其實呢類巨型帶子應該先𠝹開中央位置再煎，易熟之餘又唔會影響賣相。</p><p>英文<br>KingScallopCookedinSake</p><p>Ingredients:1kingscallop,alittlebroccoli,2tbspsake,properamountofcornstarch,1garlic(mash)andproperamounteachofsugar,saltandpepper<br> <br> Method:<br> 1.Cleanscallopandremoveitsinternalorgansaswellasthe“skirtedge”<br> <br> 2.Cleanbroccoliandscalditinboilingwateruntilcooked.<br> <br> 3.Quick-boilscallopinhotwateranddrain.Sautemashedgarlicinboilingoil,addinscallop,fryoverlowheatfor1-2minutesandthenputthescalloponaroastedshell.<br> <br> 4.Mixsugar,saltandpepperinsake,addincornstarchtomakethickeningandpouritoverthescallop.Decoratethedishwithbroccoliandserve.<br> <br> Tips:Bewareofthetimeforfryingthescallop:ifitisnotcookedthrough,itwillnottastesmooth.Forthebigscallop,cutopenthecentralpartbeforefrying,sothatitwillgetcookedmoreeasilywhileitsnicelookwillnotbesacrificed.</p><p>印尼文<br>SakeMasakPitaRaja</p><p>Bahan-bahan:1buahpitaraja,sedikitbrokoli,2sendoksuparaksake,tepungsagusecukupnya,1siungbawangputih(dicincangkasar),gula,garamdanmericabubuksecukupnya<br> <br> Caramembuat:<br> 1.Bersihkanpita,hilangkandalamandanbagianpingkiran.<br> <br> 2.Bersihkanbrokolidanrebushinggamatang.<br> <br> 3.Rebuspitasebentar,angkatdankeringkan,tumisbawangputihhinggaharumdngminyakpanas,lalutambahkanpita,tumisselama1-2menitdngapikecil,akhirnyaletakkanpitadiatasrumahkerangygtelahdipanggangpanas.<br> <br> 4.Campurkangula,garam,mericabubukdanaraksake,adukrata,tambahkantepungsagu,lalusiramkandiataspita,akhirnyabrokoliutkhiasan,sajikan.<br> <br> Tips:Andaharusmenjagawaktunyauntukmenumispita,kalauterlalumatangakanterasaagakkasar,seharusnyapitarajainidapatdisayatditengahnyadulu,lalubaruditumissupayalebihcepatmatangdanbentuknyatetapcantik.<br> <br> （繙譯：語言專家諮詢公司，電話23648988）</p><p>夠鑊氣！香檳千層塔炒赤貝毋須調味</p><p>聞煮價：$90/4人份<br> 需時：20分鐘<br> 西方人餐前必備的香檳，用作炒煮中菜別有一番風味，而且同樣鑊氣十足。略帶甜味的香檳，沒有蓋過赤貝的鮮味，更有如灑檸檬汁於海鮮上的效果，原來一向浪漫的香檳也可以如此粗獷。</p><p>咩料</p><p>*赤貝4隻、紅、青、黃椒各1隻、千層塔1両、香檳2湯匙、蒜頭1粒（剁成茸）、蠔油1湯匙、糖小量、生粉適量<br> <br> *赤貝：軟體類動物，又名「蚶」，新鮮切開時會有血水流出，因而得名，應選購兩殼緊閉赤貝為佳。</p><p>速成法</p><p>1﹒赤貝放滾水內略灼至殼口微微張開，以刀挑開赤貝，取出備用。<br> <br> 2﹒爆香蒜茸，加入紅、青、黃椒及赤貝略炒。<br> <br> 3﹒加入蠔油及糖調味，熄火前1分鐘加入香檳及千層塔略炒，再加入生粉埋芡後即成。</p><p>聞煮貼士：<br> 赤貝鮮味十足，所以唔需要加任何調味。千層塔唔好太早落，否則香味會過濃，葉都會煮到稀爛，影響賣相。</p><p>辟腥味！啤酒焗金銀蠔包無腥味</p><p>聞煮價：$80/4人份<br> 需時：25分<br> 生蠔的滑溜口感，與蠔豉同樣散發着的獨有腥味，肯定非人人接受得到。以脆炸方式煮生蠔，再以啤酒燜蠔豉，正好辟除兩種蠔的腥味，亦可嚐到蠔的不同口感與滋味。</p><p>咩料</p><p>蠔豉6両、生蠔4隻、薑及葱小量、自發粉8両、蠔油1湯匙、生粉及水適量、啤酒2湯匙</p><p>速成法</p><p>1﹒以自發粉混合開水（粉及水的份量相同）成炸醬，生蠔飛水後印乾水份，蘸上炸醬後放滾油以猛火炸1-2分鐘後撈起。<br> <br> 2﹒蠔豉洗淨，以清水浸1小時吐沙後走油，瀝乾油份備用。<br> <br> 3﹒爆香薑葱，放入蠔豉，加3両水及蠔油，以慢火燜約15分鐘，熄火前加入啤酒，最後以生粉埋芡即可。</p><p>聞煮貼士：<br> 千祈唔好醃生蠔呀！因為會令蠔身收縮、口感變嚡，你可以喺飛水時加1湯匙鹽喺水入面，或者食嗰時蘸點淮鹽拌食。</p><p>夠香口！三杯雞食極唔醉</p><p>聞煮價：$80/6人<br> 需時：30分鐘<br> 台灣名菜三杯雞，主要以三種調味料──麻油、醬油及酒烹調，其中酒又以米酒及花雕酒最普遍。是次師傅以砵酒代替，酒味較淡卻不減香味，最適合抗拒酒味人士。</p><p>咩料</p><p>雞1隻、乾葱頭1両半、薑1両半、葱1両半、砵酒、豉油、蜜糖各3両、水1斤</p><p>速成法</p><p>1﹒薑、葱切片、乾葱頭去皮拍扁後，同放滾油內爆香。<br> <br> 2﹒以豉油搽勻雞身，放滾油內略炸至金黃色撈起撈乾油份。<br> <br> 3﹒加入水及蜜糖，放入雞，以慢火烹調25分鐘後，熄火前加入砵酒略煮後，撈起斬件即成。</p><p>聞煮貼士：<br> 唔好用太多水煮雞，水浸至雞身一半已經可以，煮10分鐘後將雞身翻轉再煮，咁樣就可以令雞件吸盡調味料精華。</p></body></html>