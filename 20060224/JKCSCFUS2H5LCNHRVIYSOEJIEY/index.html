<html><header><meta charset="utf-8"><title>梅媽入院冇錢找數</title></header><body><h1>梅媽入院冇錢找數</h1><p>梅媽覃美金早排因心臟病去咗香港聖保祿醫院做通波仔手術，噚日上晝十一點幾梅媽離開醫院搭的士走，馮仁昭以為佢出院，點知下晝兩點幾又見梅啟明去醫院，梅啟明話梅媽唔係出院，只係出去行下啫，佢又話梅媽本來星期二就已經出得院，但因為佢哋冇錢找十幾萬嘅手術費，所以拖到𠵱家都未出院。</p></body></html>