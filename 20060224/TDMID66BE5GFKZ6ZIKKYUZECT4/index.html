<html><header><meta charset="utf-8"><title>老母教落：炒蛋落糖更滑</title></header><body><h1>老母教落：炒蛋落糖更滑</h1><p>蝦仁炒蛋、菜甫炒蛋都係一般家庭成日煮嘅菜（夠方便嘛！），原來要令炒出嚟嘅蛋柔軟嫩滑都有秘訣㗎，就係炒嘅時候加入少少砂糖喇，咁會令蛋嘅受熱程度減慢，完成品就可以好似敷完Mask咁滑一滑。另外，如果想煎出嚟嘅蛋無咁易燶，不妨喺油度加少少麵粉，唔單止賣相會靚啲，煮嗰時重會無咁易彈油㖭！</p></body></html>