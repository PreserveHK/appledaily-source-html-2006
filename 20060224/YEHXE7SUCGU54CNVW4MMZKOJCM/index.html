<html><header><meta charset="utf-8"><title>國際視野：得道升仙　輪迴會癲</title></header><body><h1>國際視野：得道升仙　輪迴會癲</h1><p>正是「一人得道、雞犬升仙」，不要說美股上升帶動全球股市牛氣沖天，若不是過去數年，美國經濟在「布拉格」力挽狂瀾之下穩步（或應曰強勁）增長，世界經濟哪有今天欣欣向榮之日子？問題是，這個大吸盤胃口幾時悶納而已。<br> 到時先算啦！反正現在大家都沐浴在一片歡樂氣氛中。<br> 瞧瞧美股、債在「賣藝者」喊到力竭聲嘶、唱淡不遺餘力的情況下，仍冉冉上升；美滙基本上牛皮，皆因投資/機者見個勢咁勁，想沽又不敢，唔沽又心痕，矛盾之心情製造了好淡爭持之局，說穿了，又豈不是「捨美其誰」，難道有比美國更穩陣和吸引的投資天堂？</p><p>美股淡友無功而還</p><p>美國1月份消費物價指數（CPI）勁升0.7%，消息出後簡直嚇了投資者一跳──按年率計已上至4%，如果以此作為衡量通脹標準，冠一塊面腫過豬頭無相干，美股債滙不跌個四腳朝天才怪！<br> 尚幸數字在開市之前出爐，有時間畀些「盲俠」看清楚，原來撇除價格波動的食品及能源之核心指數僅升0.2%，反將按年拖低0.1個百分點。如此這般，美國一開市，股債齊升，杜指更邁向多年高位前進。<br> 個個喊加息、怕加息、估加息而不敢入市，甚或沽貨走人，現在是否飲咗豬肉湯──眼光光？筆者扮謝霆鋒（估中都要唱「壞習慣」）或做優客李林（唱「認錯」）都無所謂，最緊要叫趁低吸納有人信，甚或畀嗰兩隻貼士──賭「深層矛盾」、「提錢報喜」（1月6日欄題）一Q番嚟者！<br> 值得一提的是，聯儲局副主席弗格森剛向布殊總統辭職，雖然4月才離任，但將不會參加3月28日之FOMC會議。<br> 看官，咪話冠一無提醒過你，記得睇路呀！！<br> 王冠一</p></body></html>