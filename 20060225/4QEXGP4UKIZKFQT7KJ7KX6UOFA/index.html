<html><header><meta charset="utf-8"><title>超高ISO力挑富士DC</title></header><body><h1>超高ISO力挑富士DC</h1><p>繼E-300單鏡DC後，OLYMPUS依然對細機不離不棄，同期仲新推一款輕巧感DC，型號為mju700，顧名思義解像度達700萬像素，除招牌功能嘅生活防水外，重配備有3倍光學變焦及2.5吋屏幕等，可算將目前嘅大熱元素擺晒上身。</p><p>感光度谷上2500</p><p>最特別係設有細機中少見嘅超高感光值，達到ISO1600，而且當用上特設自然狀態模式時，更可谷上ISO2500，就算面對陰暗環境，一樣可影到滿意相片。此舉擺到明挑戰富士細機高ISO嘅出位形象，似乎繼高像素、大芒、高倍變焦後，超高ISO乃細機DC嘅新出路。mju700行貨於三月推出，黑、銀色機同時上市，售價為$2,980，有興趣嘅讀者要留意。<br> <br> 記者：許福合</p><p>PROFILE</p><p>感光元件：710萬像素CCD<br> 鏡頭：3倍光學變焦<br> 屏幕：2.5吋<br> 感光度：最高ISO2500<br> 儲存媒體：xD卡<br> 查詢：OLYMPUSHK（23762150）</p></body></html>