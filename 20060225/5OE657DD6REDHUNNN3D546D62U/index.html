<html><header><meta charset="utf-8"><title>騎呢車展：汽車變髮</title></header><body><h1>騎呢車展：汽車變髮</h1><p>好多人都將愛驅比喻做自己嘅老婆，有人會為它加上一對燈眉，讓它一雙眼變得更嬌媚，亦有人會為它加上大包圍，好讓人換上新裝，不過若說要為它披上一頭柔長嘅金髮，你又諗唔諗到會變成點？專程由荷蘭遠道而來的世界級汽車造型設計師OlafMooij，便將形形色色不同的汽車髮型呈現大家眼前，從此發現原來車除咗富有生命之外，也會有男女之分！<br>記者：曾靜茵　<br>攝影：伍慶泉、陳智良、劉昱蘭</p><p>一句「Welldone」觸發靈感</p><p>相信睇過OlafMooij嘅展品後都會產生不少疑問，究竟點解咁多種交通工具唔揀，唯獨鍾情於汽車呢？「因為小時候每逢放長假期，爸爸都總會駕車到郊外，當每次完成長途駕駛後，他都會對着車給予一句讚美：『Welldone！』而這便正好啟發了我的創作意念。」</p><p>睇得又駛得</p><p>唔好以為場內的汽車只係得個擺字，其實它們可如常在街上行駛，就好像他的成名作──流動唱片騎師台，雖然後面嗰十個喇叭好似好假，但內裏擁有齊全的音響設備，除了可以在展覽場地播放音樂外，亦可以租出郊外開Party，讓DJ一展身手。</p><p>1:18</p><p>除了5架汽車外，場內還有30架1:18的迷你模型車展出。</p><p>點玩香港特色</p><p>OlafMooij對於今次嚟到香港，他印象特別深刻，因為這是他第一個於亞洲區的展覽，所以我哋亦特意搵咗兩架具有香港特色嘅車畀佢設計。</p><p>星星有諗頭</p><p>陳芷菁：「感覺好新鮮，一直都無諗過原來車都可以咁可愛！」<br> <br> 自家設計：「變身成Chinalook，黑色冬菇頭配紅色的甲蟲車或者MiniCooper，顏色夠晒sharp，又有中國feel。」<br> </p><p>黃囗瑩：「感覺幾特別，最鍾意係配上箭豬頭嘅黃色Mini，望上去好有黑人的hiphopfeel。」<br> <br> 自家設計：「我會將紅色的波浪形曲髮配上一架跑車上面，造成極富維多利亞感覺的形象，最好當然就係配喺架法拉利上面啦！」</p><p>洪天明：「最鍾意就係架DJMobile，喺香港好少機會見到，可以去到邊聽到邊！」<br> <br> 自家設計：「我會將清朝的髮型配喺架MiniCooper上面，前面光光哋，後面留番條辮仔，幾有中國特色。」</p><p>OlafMooijProfile</p><p>1956年　出生於南荷蘭鹿特丹<br> 1977-1983年　AkademievanBeeldendeKunstenRotterdam修讀藝術<br> 1983年　以獨立藝術家形式從事創作工作<br> 1999年　創作了流動唱片騎師台，曾於全荷蘭最有名望的鹿特丹設計大獎中獲提名<br> 1999年　起專注人做髮型汽車<br> <br> 「OlafMooij的世界級型驅髮藝」作品展<br> 日期：即日至3月5日<br> 地點：九龍塘又一城LG2<br> 查詢電話：28442222</p></body></html>