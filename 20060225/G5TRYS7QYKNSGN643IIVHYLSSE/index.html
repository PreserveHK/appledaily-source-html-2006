<html><header><meta charset="utf-8"><title>　　董太向詩姐致敬 - 李八方</title></header><body><h1>　　董太向詩姐致敬 - 李八方</h1><p>煲呔接咗老董個熨手山芋做特首，以為可以光宗耀祖，點知老董檔爛攤子一啲都唔易搞，真係悔不當初。<br> 董太開頭都好唔開心，為夫不值，但係𠵱家見到煲呔同肥龍兩兄弟乜都唔掂，證明佢老公都唔係咁差，於是心情大佳，噚晚着得靚靚去群力資源中心嘅群星夜，一方面為自己屬下嘅幾個團體籌款，一方面又向梁愛詩致敬，真係一舉兩得。<br> 老董前晚去完陳太阿媽個喪禮，噚晚就陪住董太，做佢背後嘅男人，撐A1到底。<br> <br> 傳真︰2623-9278<br> 電郵︰pf_lee@appledaily.com</p></body></html>