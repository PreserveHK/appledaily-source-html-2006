<html><header><meta charset="utf-8"><title>新蒲場：吾唱K　叻&amp;基</title></header><body><h1>新蒲場：吾唱K　叻&amp;基</h1><p>也許你是同志圈內人，冷眼看世界，只對同類熱情，期望每夜華燈初上，一個夜蒲熱點，燃亮一個同性世界。看到，你們嘅世界不斷擴大，les（叻）女街不只代表銅鑼灣，蘭桂坊、尖沙嘴亦成為你們嘅勢力。Gay界一直好動，disco、fitnesscentre、桑拿等一向選擇多多，近期多了靜態活動，新加盟嘅K場、cafe，連熱門網站嘅同志指南都未及update。世界，愈夜愈豐富，愈來愈精采。<br><br>記者︰劉昱蘭　攝影︰周旭文、陳陶鈞、伍慶泉<br>Model︰AllFromSalvador</p><p>開派對愈夜愈放</p><p>Lesbian愈來愈活躍，LesCafe和Pub唔夠玩，近半年開始踩落蘭桂坊酒吧街，定期會見到佢哋嘅芳蹤。皆因有搞手搵咗兩間酒吧，定期舉行LesParty，其中一間係D'Apartment。D'Apartment每月第一個星期二舉行LesbianNight，聚集一班姊妹，齊齊飲酒跳舞，玩得愈夜愈放，特別容易識到誘心人。</p><p>D'Apartment（25232002）<br> 中環蘭桂坊德己立街34-36號地庫<br> LesParty收費︰$50（包一杯standarddrink）<br> 時間：7:00pm-10:00pm</p><p>安全最重要</p><p>雖然話銅鑼灣駱克道、謝斐道及耀華街一帶，係女同志cafe和bar嘅集中地，但les女咁爛玩，點會屈喺銅鑼灣，所以唔少玩場都慢慢進佔尖嘴旺角。好似無心插柳嘅尖嘴場SpecialCafe就做出名氣，店主FeiFei話︰「初初唔知彩虹係代表lesandgay，開張時樓下個招牌用咗彩虹作背景，然後開始發現客人多屬女同志。後來從熟客度得知實情，但cafe已經成為les場，佢哋覺得落bar飲酒好危險，相反喺呢度飲就安全好多。」</p><p>SpecialCafe（23677227）<br> 尖沙嘴加連威老道60號幸福大廈2樓</p><p>其他♀♀場</p><p>oa2　少有地舖bar<br> 有搞TB、TBG和LesbianNight活動，亦備卡拉OK設備，而且係地舖夠方便。<br> 地址：銅鑼灣耀華街42號地下（28385809）</p><p>Home　熱爆銅鑼灣<br> 係銅鑼灣數一數二最多lesbian捧場嘅酒吧，想搵friend容易好多。<br> 地址：銅鑼灣軒尼詩道499號永光商業大廈18樓（28913266）</p><p>新場多型男</p><p>開咗兩個零月嘅新K場，冇任何彩虹標誌，但一樣吸引gayfriend，全靠個名PeopleLikeUs（PLUS），喺星馬個邊PLUS字面上有gay嘅含意。不願上鏡嘅Frankie話，呢度雖然細，但成日都撞到唔少大隻型男，而且老闆阿John夠細心，唔會好似一般K場咁，由得啲客輪住由頭唱到尾悶到癲，佢會等大家唱咗幾首，就播啲快歌，帶動吓氣氛，再交番個咪畀大家。</p><p>PeopleLikeUs（35800991）<br> 銅鑼灣軒尼詩道499號永光商業大廈13樓</p><p>其他♂♂場</p><p>BillyBoy　勝在夠Fresh<br> 賣酒又做埋三文治、意粉，食物好fresh，可醫肚又有cafe嘅悠閒感，食完飯可以慢慢攤抖，天南地北同partner傾密偈hea幾個鐘。<br> 地址︰上環孖沙街19號地下（31079986）</p><p>hunk　乜都有得玩<br> hunk主要分六大區，包括考驗思考力及記憶力嘅迷宮區、燈光音樂科幻區、電影區、K房區、上網區和曬燈區，真係想玩乜都有。<br> 地址︰灣仔軒尼詩道417號海外大廈1樓（28937027）</p><p>QQFitness　桑拿唱K好relax</p><p>有榻榻米日式裝潢，而且QQFitness歷史悠久，已服務gay界廿多年。<br> 地址︰灣仔巴路士街14號京都大廈3樓（25277073）</p></body></html>