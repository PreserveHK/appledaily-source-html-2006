<html><header><meta charset="utf-8"><title>視像收費奇招變睇電視</title></header><body><h1>視像收費奇招變睇電視</h1><p>好多人用3G，絕大部份係因為想睇新聞、娛樂消息或者單撈MTV！相反，3GPlan包括嘅視像通話分鐘，就好多時都未必用得着，白白浪費就好可惜。最近One2Free出新招，就係將視像通話時間，全數撥落新推出嘅「3G隨身TV」服務，即係每收睇一分鐘電視內容，就收取相等於一分鐘嘅VideoCall話費，如果你個Plan勁多視像通話分鐘用唔晒，不妨試用呢招！<br>講到「3G隨身TV」，查實亦係一項幾新穎嘅服務，佢有多達9條節目頻道，可對應手機0至9數字鍵，只要打「*888」啟動VideoCall功能，就可以㩒Keypad掣隨時轉台。<br><br>記者：陳國輝<br><br>收費：收取$1或扣除一分鐘視像通話<br>查詢：One2Free（25123123）</p></body></html>