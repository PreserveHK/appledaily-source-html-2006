<html><header><meta charset="utf-8"><title>家貧無力清付化驗費</title></header><body><h1>家貧無力清付化驗費</h1><p>六十歲的方父，原本是中港貨車司機，但失業近五年，如今只靠妻子在酒店當雜工維持生計，除嘉敏外，夫婦尚供養一名十七歲在學兒子，方母約六千元的收入，根本不足以應付基本生活。<br> 方父歎道︰「交租同雜費都去咗一大截，根本唔夠使，之前重有些少積蓄可以補貼吓，但𠵱家真係冇晒，我哋都打算申請低收入綜援。」<br> 香港骨髓捐贈者資料庫去年底為嘉敏分別在中、韓、德及美國覓得數名初步脗合的捐髓者，惟其中內地的骨髓樣本經化驗後，已證明並不適合，但方家卻無力清還約一千八百元的化驗費。<br> 「我當然想盡快幫囡囡搵到骨髓，但每次化驗都要畀錢，我哋真係應付唔到。」方父無奈說。<br> 蘋果日報慈善基金有見嘉敏病情危急，將撥款助她支付一筆骨髓化驗費。<br> <br> 暖流熱線<br> 電話：29908688<br> 傳真：23702192<br> 電郵：adfund@appledaily.com<br> 網址： http://www.charity.atnext.com </p></body></html>