<html><header><meta charset="utf-8"><title>　　智經兩個女強人 - 李八方</title></header><body><h1>　　智經兩個女強人 - 李八方</h1><p>上星期煲呔智囊智經研究中心被迫提早面世，連名片都新鮮熱手辣辣出爐，當中有兩位女將，以前都係政府官，一位係運輸署副署長李胡韋珞（Judy），佢喺智經負責統籌研究工作，另一位係新聞處出身嘅危陳麗霞（Anna），佢係公關大員。<br> Judy都算傳奇，由運輸主任做到副署長，官運算唔錯，點知○二年升職後，佢阿姐忽然劈光炮唔撈，一說佢去咗讀神學，不過，經八方搵李太求證，說法不正確，Judy覺得喺運輸署做咗十幾二十年太耐，想多啲時間照顧屋企，同埋尋找吓自己第二種興趣，結果有一日同好朋友陳德霖傾開，覺得新工作好有意思，咪加入囉。咁攞命又係搵緊下半生嘅新里程，認真夾。<br> 而一早已經移咗民嘅危太就成日喺加拿大同香港兩邊走，佢阿姐離開政府，曾經做過香港電訊總經理，又喺強積金同市建局做過，同肥龍有淵源，亦係攞命陳師姐，咁師弟叫到，危太又覺得件事好有意義，所以好難推嘅。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>