<html><header><meta charset="utf-8"><title>　　「季英雄」想選區議會 - 李八方</title></header><body><h1>　　「季英雄」想選區議會 - 李八方</h1><p>人稱地鐵英雄嘅季詩傑舊年八月離開政府，唔再發AO夢，去學人做大律師，轉眼又大半年，八方聽聞「季英雄」棄官從法之後，仍然相當活躍，有人話佢可能會參加下屆區議會選舉，呢個一啲都唔出奇，因為佢舊年走嘅時候講過，他日成為大狀、從政或返回政府都未可預料。<br> 咁又係，政界呢輪好熱鬧，呢邊廂班大狀四十五條關注組組黨在即，另邊廂，區議會明年會選舉，有好位置可以角逐。季英雄係大狀，不過就未必會入大狀黨，因為有消息話佢同民建聯都好相熟，所以最後入邊個黨都未知，大狀黨毋須一廂情願。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>