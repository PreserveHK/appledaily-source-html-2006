<html><header><meta charset="utf-8"><title>701收料站：偉誠貨乾易挾上</title></header><body><h1>701收料站：偉誠貨乾易挾上</h1><p>周末同經紀黃打波，佢問小初知唔知近排有隻股票批完之後愈升愈有，兼且不斷創新高？答案原來係偉誠控股（2300）。<br> 偉誠在內地從事捲煙紙包裝印刷，早排以5億元向澳洲公司Amcor收購兩項業務，以發行新股支付，變相令該澳洲公司成為偉誠最大股東，交易剛剛通過，偉誠原來大股東，以每股5.70元，配售5846.8萬股舊股，以維持足夠公眾持股量。<br> 雖然呢批舊股涉及金額有成3.33億銀咁多，但偉誠股價竟然無受影響，並繼續炒上，上周五升5.69％，收6.50元，再創上市以來新高。<br> 經紀黃話，咁嘅現象只得一個解釋，就係貨源已經歸邊，落在強者之手。偉誠呢門捲煙紙生意在本地罕見，同類股唔多，所以有一定賣點，吸引芬佬要貨。隻股成交一直唔多，主要係街貨好亁，只要芬佬坐住唔願沽，隻股好易愈挾愈高，要屢創新高無難度。<br> 慕容小初</p></body></html>