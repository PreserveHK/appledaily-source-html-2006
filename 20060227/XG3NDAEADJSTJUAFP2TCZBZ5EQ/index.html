<html><header><meta charset="utf-8"><title>葉翠翠死撐冇戀李逸朗</title></header><body><h1>葉翠翠死撐冇戀李逸朗</h1><p>無綫收費頻道娛樂台於八月啓播，昨日在富豪香港酒店舉辦招聘會，邀請了應屆港姐葉翠翠、李浩林、鄭嘉穎等任評判，約過千人前往應徵，大部份均為外國回流大學畢業生，○五年落選港姐張允芝亦專誠由多倫多返港參加面試。參加者要在二十分鐘內完成一百字娛樂評論文章，再作自我介紹面試，被取錄者會於兩星期後再接受復試。</p><p>「佢送我返屋企」</p><p>本報昨日刊登葉翠翠與李逸朗密會的照片，昨日翠翠極力否認拍拖，她說：「唔係拍拖，都冇影到喺我屋企出入，當日佢只係送我返到屋企樓下，然後佢再轉另一架車走，我屋企係私人地方，唔會邀請朋友上嚟，我同李逸朗做模特兒時已經識，佢知我有養狗，有時會問吓我呢方面嘅嘢。」<br> 採訪、攝影：卓寶花</p></body></html>