<html><header><meta charset="utf-8"><title>飯聞煮派：消防廚神整咖哩　手足齊撐</title></header><body><h1>飯聞煮派：消防廚神整咖哩　手足齊撐</h1><p>今次去到西貢消防局，唔係參觀消防員點樣射水救火，而係……學炒幾味？<br>原來消防隊目陳Sir一向有落廚，閒時便會獻技慰勞班手足，今次更參加了本港首次舉辦的「世界消防競技大賽」的「消防廚神」比賽，救火英雄頓時變身消防廚神，呢啲咪叫做鐵漢柔情囉！<br><br>記者：羅灝汶<br>攝影：陳智良<br>鳴謝：香港特別行政區消防處、西貢消防局</p><p>太生語錄</p><p>深宵時分，兩公婆閒來睇碟……<br> 蕭生：睇番套《烈火雄心》，啲消防員真係好鬼型！<br> 蕭太：你知就好啦，樓下何太個老公都係做消防員㗎，人哋有型又識煮飯，你檢討吓自己啦！<br> 蕭生：我夠識整咖喱炒蟹咯，咖喱醬一定要去印度店舖買，再加入薑同黃薑先好食㗎嘛，我知吖！<br> 蕭太：咁叻，又唔見你整畀我食？<br> 蕭生：我都想㗎，不過老婆煮啲嘢好食好多！<br> 蕭太：你無樣好，淨係好在把口！<br> 蕭生：哈哈哈～（女人真係易𠱁）</p><p>椰奶咖喱炒蟹掂過開舖</p><p>聞煮價：約$150/6人　需時：約45分鐘<br> 陳Sir嘅椰奶咖喱炒蟹，食過嘅同事都讚口不絕，亦因為呢一個原因，就推動咗陳Sir去參加「消防廚神」比賽，呢一個咖喱特別之處就係加入咗大量雞蛋、牛奶同椰漿，「整咖喱蟹最主要係個汁底，咖喱汁可以用現成嘅，不過都要識得加入自己嘅元素去調校。」小記試過真係好食過好多出名嘅咖喱名店㗎！</p><p>咩料</p><p>3隻海紅蟹、6隻雞蛋、1隻大紅辣椒、1包咖喱醬、1盒椰漿、1盒牛奶、適量芫荽、薑、蒜頭、鹽、豉油及生粉</p><p>速成法</p><p>1.除殼洗淨海紅蟹，將雞蛋、牛奶同椰漿搞拌成漿。<br> 2.加入生粉於洗淨的海紅蟹，走油備用，加少許油和咖喱醬一齊落鑊炒，再加少許水。<br> 3.放蟹落鑊炒，最後焗2至3分鐘待收水，加入芫荽、薑、蒜頭、鹽、豉油後再慢慢加入蛋漿，等待咖喱汁收水至乾身，紅椒伴碟即可。</p><p>聞煮貼士</p><p>煮蟹前記得拍打蟹箝同蟹身，咁樣可以令到蟹更入味，而且食嗰時又唔使用蟹箝。另外走油時蟹殼要最後先放，因為蟹殼過熟會無咁好味，咖喱汁可以隨自己喜歡按份量加入。</p><p>英文：FriedCrabswithCoconutCream,MilkandCurry</p><p>Ingredients:3deep-searedcrabs,6eggs,1bigredpepper,1bagofcurrypaste,1boxofcoconutcream,1boxofmilk,properamounteachofparsley,ginger,garlic,salt,soysauceandcornstarch<br> <br> Method:<br> 1.Shellthecrabsandclean,thenmixeggs,milkandcoconutcreamintopaste.<br> <br> 2.Dustcornstarchontocrabsandparboilinoilforlateruse.Putalittleoilandcurrypasteintoawokandstir-fry,andthenaddinalittlewater.<br> <br> 3.Addthecrabsandstir-fry,andlastlybakefor2-3minutestodryupthewater.Addinparsley,ginger,garlic,saltandsoysauce,andthenaddineggpasteslowly.Whenthecurrysaucedriesup,dishupanddecoratewithredpepper.Serve.</p><p>印尼文：KariSantanKepiting</p><p>Bahan-bahan:3buahkepiting,6butirtelur,1buahcabaimerahbesar,1bungkussauskari,1kotaksantan,1kotaksususegar,ketumbar,jahe,bawangputih,garam,kecapasindantepungsagusecukupnya<br> <br> Caramembuat:<br> 1.Bersihkankepiting,campurkantelur,sususegardansantan,adukhinggarata.<br> <br> 2.Campurkankepitingdngtepungsagu,gorengsebentar,sisihkan,campurkansedikitminyakdansauskari,tumisbersama,lalutambahkansedikitair.<br> <br> 3.Tambahkankepiting,masak2-3menithinggakuahnyamengental,lalutambahkanketumbar,jahe,bawangputih,garamdankecapasin,akhirnyabarusiramkancampurantelurdngpelan-pelan,masaksampaikuahkarikering,cabaimerahutkhiasan,sajikan.</p><p>（繙譯：語言專家諮詢公司，電話：23648988）</p><p>排骨苦瓜鹹菜湯仿老婆湯水</p><p>聞煮價：約$45/6人　需時：約1小時30分鐘<br> 這一道生滾湯絕對係陳Sir嘅精心產品，「我哋成班消防員，見面嘅時間仲長過見老婆，要飲湯水真係好難，所以煲啲簡單湯水，等個個同事都有得飲啦，而且全部材料天然，一定唔落味精。」小記試過，裏面啲排骨完全無醃過，不過一樣好香！</p><p>咩料</p><p>1斤排骨、2個苦瓜、10両鹹菜、2両白豆、適量鹽、糖及冰糖</p><p>速成法</p><p>聞煮貼士</p><p>材料簡單嘅生滾湯，控制火候都要準繩，而且材料先後次序要分清楚，例如過早落苦瓜會令到味道變苦，所以味道濃烈嘅鹹菜要最後落，如果苦味或鹹味過濃可以用冰糖補救，令到湯水味道回復過嚟。</p><p>蜜汁秋刀魚　日本菜Feel</p><p>聞煮價：約$30/6人　需時：約30分鐘<br> 煮法簡單嘅秋刀魚，都算係一道中日式fusion菜，最神奇係凍咗之後一啲唔腥，煮食時間雖然短，不過就非常入味，每啖魚肉沾上一點蜜汁，有啲日本菜feel喎！</p><p>咩料</p><p>4條秋刀魚、1條青瓜、1個番茄、1茶匙胡椒粉、2湯匙燒烤蜜糖、2湯匙鰻魚汁</p><p>速成法</p><p>聞煮貼士</p><p>煎煮秋刀魚時好容易黐鑊，所以落多一啲油會比較好，如果唔想食太多油，可以煎好後用吸油紙除油，但要小心將胡椒粉抹去，另外一定要揀燒烤蜜糖，因為用其他種類蜜糖好難突出蜜糖甜味。</p><p>洋葱青椒炒牛柳最夠鑊氣</p><p>聞煮價：約$75/6人　需時：約20分鐘<br> 陳Sir另一個招牌菜，絕對好食過好多大餐廳嘅招牌牛柳㗎！「呢一道菜我屋企人同同事都好鍾意食，我一放假都會自己下廚，叫齊班手足返屋企食飯。牛柳粒雖然唔係啲咩特別嘢，不過一定要夠鑊氣先好味㗎，洋葱加落呢味餸度會特別香！」</p><p>咩料</p><p>1斤牛柳、1個青椒、1隻紅椒、2個洋葱、1棵青葱、適量胡椒粉、鹽、生抽</p><p>速成法</p><p>聞煮貼士</p><p>陳Sir話醃牛柳粒嘅過程好重要，一定要用胡椒粉、鹽、生抽醃，15分鐘已經可以好入味，加入老抽，香味會更加濃，大家亦可以加入唔同材料，除咗青、紅椒等，加果仁都好香口㗎！</p><p>客席廚師　餵飽兄弟</p><p>服務了消防隊33年的消防隊目陳振光，成日都會邀請同事返屋企食飯，「𠵱家消防局廚房工作已經外判，不過有時廚師放假我都會親自煮飯畀啲兄弟食㗎！雖然今次我贏唔到獎不過都好開心，我煮嘅嘢食一樣有好多人認同，可能評審人員大多嚟自外國，唔太鍾意食咖喱炒蟹啩！」</p></body></html>