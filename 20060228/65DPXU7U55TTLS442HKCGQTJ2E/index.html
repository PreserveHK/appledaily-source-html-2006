<html><header><meta charset="utf-8"><title>　　肥馬巧遇中東油王 - 李八方</title></header><body><h1>　　肥馬巧遇中東油王 - 李八方</h1><p>肥仔馬時亨搞完預算案，馬上飛咗去中東。油價近年係咁升，啲產油國酋長豬籠入水，有錢冇碇使，去西方國家投資又有啲擔心。咁肥局長去介紹吓香港嘅投資機會，憑住佢雀仔都𠱁落嚟嘅嘴頭，應該吸引到多少油元嚟撐吓香港經濟，唔使吓吓都要煲呔去北面伸大手板咁丟架。<br> 馬仔前日到杜拜，噚日馬不停蹄，帶住貿發局金融業基建業代表周圍去，例如去拜會當地金管局、阿聯酋財政及工業部、杜拜市政府、商會等等。圖中所見就係馬局長送紀念品畀市政府官員HussainNasserLootah，旁邊嗰個係貿發局總裁林天福。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>