<html><header><meta charset="utf-8"><title>　　仙姐借出香夭戲服展覽 - 李八方</title></header><body><h1>　　仙姐借出香夭戲服展覽 - 李八方</h1><p>無論係咪任白戲迷，相信都應該對《帝女花》呢套折子戲耳熟能詳，尤其由白雪仙飾演長平公主，同已故名伶任劍輝飾演嘅駙馬爺周世顯，喺洞房花燭夜雙雙仰藥自盡嘅《香夭》一節，更加令唔少市民記憶猶新。<br> 中大中國音樂資料館為咗提高市民對中國音樂同戲曲嘅興趣，成功邀請到仙姐首次借出當年同任姐一齊演出《香夭》嘅戲服做展覽，等市民可以再次緬懷兩人昔日喺台上嘅風采，資料館亦特別將保存已久嘅珍貴物品，例如任白手稿曲本、劇照、戲服以及其他中國音樂樂譜同樂器公諸於世，希望市民可以領略到中國傳統文化嘅奧妙。<br> 展覽會由今日至六月三十日喺跑馬地香港賽馬博物館舉行，久未露面嘅仙姐噚日都有出席開幕禮，捧場之餘又可以先睹為快。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>