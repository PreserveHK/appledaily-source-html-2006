<html><header><meta charset="utf-8"><title>飯聞煮派：避風塘菜大混醬</title></header><body><h1>飯聞煮派：避風塘菜大混醬</h1><p>今日嘅避風塘，已經聞唔番昔日大鑊氣嘅海鮮味，雖然如此，箇中嘅辛辣本色依舊保留，正如呢幾款由酒店總廚教路嘅菜式，外表平庸，實際就係昔日嘅風味小炒，再加入獨門秘方大混醬，屋企菜從此不平凡！<br>記者：盧家蕙<br>攝影：林栢鈞<br>Model：Tania@Salvador<br>示範：馬哥孛羅太子酒店香味屋助理總廚黃浩初</p><p>太生語錄</p><p>晚上9點，電視劇集大結局廣告時間……<br> 谷生：唉，霎吓眼又咁多年喇！<br> 谷太：乜事咁欷歔呀？<br> 谷生：諗起細細個阿爸阿媽帶我去避風塘，聽老歌，遊艇河，食炒蟹、炒蜆、艇仔粥，不知幾咁風光！家陣船都無隻，船家都上晒岸，重避乜鬼風吖！<br> 谷太：算啦老公，時代會進步㗎嘛！<br> 谷生：唔算都唔得啦，咁耐都無飯食我都忍咗咁多年咯！<br> 谷太：……</p><p>大廚教你大混醬</p><p>1.點為之避風塘醬？<br> 若閣下愛煞避風塘醬，鍾意碟碟餸都要香辣，更要有濃烈蒜味，不如跟大廚學吓點溝避風塘醬啦！</p><p>將以上材料撈埋一碟就得，材料份量，當然可按個人喜好加多減少啦！</p><p>老乾媽醬又係乜東東？</p><p>黃師傅教落：「將指天椒加入避風塘醬就係㗎喇！」<br> 簡直易過借火，原來老乾媽醬比避風塘醬更加辛辣惹味。</p><p>四川老乾媽醬爆花枝片辛辣嗆鼻</p><p>聞煮價：$40/2人　需時：20分鐘<br> 老乾媽醬的確非同凡響，帶點嗆鼻的辛辣，爽滑彈牙的花枝片香辣之餘更為惹味，爽脆甜豆跟辣味取得平衡，胃口大開。好食到連Model都話想叫碗白飯嚟送呀！</p><p>咩料</p><p>*墨魚1隻（即花枝片）、蜜糖豆4両、老乾媽醬少許、紅椒1個、鹽1/4茶匙、生粉1/2茶匙<br> <br> *墨魚<br> 有滋肝腎、養血滋陰、益氣諸功效。每百克肉含蛋白質13克，脂肪僅0.7克，還有碳水化合物和維生素A、維生素B族及鈣、磷、鐵、核黃素等人體所必須的物質。</p><p>速成法</p><p>聞煮貼士：呢味餸最大竅門係墨魚要切得好薄，太厚會韌而且唔入味，紅椒要到最後落先爽脆㗎！</p><p>英文：SauteedCuttlefishFilletinSichuanLaoganmaSauce</p><p>Ingredients:1cuttlefishfillet,150gsweetpeas,alittleLaoganmasauce,1redpepper,1/4tspsalt,1/4tspmonosodiumglutamateand1/2tspcornstarch<br> <br> Method:<br> 1.Slicecuttlefishfilletandmarinatewithsalt,monosodiumglutamateandcornstarch.<br> <br> 2.Dicecuttheredpepperandcookbothsweetpeasandcuttlefishfilletinboilingwateruntiltheyaredone.SauteLaoganmasauce,addinsweetpeasandcuttlefishfilletandstir-fry.Addinredpepperlastandserve.<br> <br> Tips:Thekeytothisdishistocutthecuttlefishfilletintoverythinslices;otherwise,theywilltastetenaciousandtheflavorcannotbeabsorbedwell.Addinredpepperdicesatthelastmomentsothattheywilltastecrispy.<br> <br> </p><p>印尼文：TumisCumi-cumiPedasSichuan</p><p>Bahan-bahan:1buahcumi-cumi,150gkacangmanis,sedikitsaussambalLaoganma,1buahcabaimerah,1/4sdtgaram,1/4sdtajinomoto,1/2sdttepungsagu<br> <br> Caramembuat:<br> 1.Iriscumi-cumihinggatipis,bumbuidnggaram,ajinomotodantepungsagu.<br> <br> 2.Potongcabaimerahkecil,rebuskacangmanishinggamatang,rebuscumi-cumihinggamatang,tumissaussambalLaoganmahinggaharum,lalutambahkankacangmanisdancumi-cumi,tumishinggamatang,akhirnyatambahkancabaimerah,sajikan.<br> <br> Tips:Kunciuntukmemasaklauk-paukiniadalahAndaharusmengiriscumi-cumihinggatipis,kalauterlalutebalsusahuntukmenyeraprasabumbu,Andaharusterakhirbarumenambahkancabaimerahsupayaterasamasihsegardanrenyah.<br> <br> （繙譯：語言專家諮詢公司，電話：23648988）</p><p>避風塘賽螃蟹　A蟹一樣滑</p><p>聞煮價：$40/2人　需時：10分鐘<br> 係人都知避風塘出名係炒蟹，如果你唔捨得買，或者想搞啲花臣，呢個賣相白雪雪，入口滑嘟嘟嘅賽螃蟹就啱晒你。擺明係扮晒蟹，不過真係幾鬼似食緊大閘蟹喎！<br> </p><p>咩料</p><p>蛋白6隻、*鮮奶1杯、蟹柳4條、鹽1/2茶匙、生粉2茶匙<br> <br> *鮮奶<br> 所含的胺基酸、鈣質和維生素B群可提供成長發育及細胞修護生長所需。對於普遍缺乏鈣質、生活忙碌的人，一天一杯牛奶，便可達到25％的鈣質的每日需要量。</p><p>速成法</p><p>聞煮貼士<br> 鑊一定要夠熱，燒紅先好放油，唔係就會黐埋一嚿㗎喇！</p><p>油條炒魚球　食到索索聲</p><p>聞煮價：$80/3人　需時：25分鐘<br> 油條送粥你就成日食，原來佢都有份入饌成為避風塘美食！魚球固然鮮味可口，難得油條少了一浸油膩感，反而更香脆，蘆笋唔使浸健康水都可以索索聲，整道菜都非常香口。</p><p>咩料</p><p>桂花魚1條（龍脷魚、青斑亦可）、油條1條、蘆笋6條、雲耳1顆、鹽1/4茶匙、生粉1茶匙、蒜茸少許</p><p>速成法</p><p>聞煮貼士<br> 油條要先炒後灼再炒？咁做先可以辟去油條油膩味道，正如蘆笋要用油泡後才灼熟，否則有臭青味。</p><p>魚湯浸大蜆　煙韌無沙</p><p>聞煮價：$50/2人　需時：1小時10分鐘<br> 一小鍋唔辣的海鮮湯也是正宗的避風塘湯水，由於先泡油的關係，雙菇沒有怪怪的酸味，相反湯底散發出陣陣鮮菇香，加上蜆肉入口煙韌無沙，小記同Model就食唔停口喇！</p><p>咩料</p><p>粉絲2両、大蜆12隻、秀珍菇5隻、雞髀菇5隻、魚湯一小鍋、鹽1/2茶匙、芫荽、土芹適量<br> 魚湯：可用魚骨、白胡椒粉、薑、腐竹滾1小時。</p><p>速成法</p><p>聞煮貼士<br> 大蜆一定要浸足1個鐘頭水，否則會有沙；秀珍菇、雞髀菇就一定要泡油，如果唔係會有酸味㗎！</p></body></html>