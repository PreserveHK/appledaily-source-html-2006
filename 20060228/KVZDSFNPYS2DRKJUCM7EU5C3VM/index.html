<html><header><meta charset="utf-8"><title>　　阿瑟王幽默談樞機 - 李八方</title></header><body><h1>　　阿瑟王幽默談樞機 - 李八方</h1><p>惹火局長李國章（圖右）噚日宣布撥款十七億救火，同傳媒飯局期間收到六個教育團體發嘅聯合聲明，話好欣賞教統局嘅做法喎，搞到局長鬼咁開心。唔知係咪開心得滯，局長一個唔覺意又發表「偉論」，對於死敵惹火主教陳日君愈鬧愈升職，被天主教教廷委任為樞機，阿瑟王好「幽默」咁話，「我恭喜佢被由百幾人小圈子選擇出嚟嘅教宗，委任番做可以選教宗嘅人，紅衣主教好配合中國人嘅紅色吖，共產黨都係紅色。」<br> 阿瑟王自覺好調皮，但唔知全港廿幾萬天主教徒，同唔知有幾多嘅地下共產黨員又點諗？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>