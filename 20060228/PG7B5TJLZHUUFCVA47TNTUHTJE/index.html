<html><header><meta charset="utf-8"><title>Rosanne日曬雨淋為冧仔</title></header><body><h1>Rosanne日曬雨淋為冧仔</h1><p>女子組合2R最近登上男性雜誌《Maxim》新一期封面，兩姊妹罕有地大賣性感，穿上泳衣和吊帶背心晒身材，更腿纏腿擺出誘人甫士。</p><p>幼稚園初戀</p><p>2R將於下月推出新唱片，將以抒情慢歌為主，姊妹倆在訪問中亦暢談感情事，其間Race還踢爆家姐Rosanne讀幼稚園便拍拖，Rosanne即解釋說：「嗰個『初戀情人』只係爸爸個朋友嘅仔，佢哋大人去打golf，我哋結伴玩咋。我第一個真正喜歡嘅男仔係中學同學，我仲為咗佢參加咗好多活動，仲要日曬雨淋。」雖然女方做主動，可惜對方並不知道Rosanne暗戀他，她又透露中二時與家人去澳洲旅行，曾被新加坡籍男生在船上唱貓王情歌追求。<br> Rosanne續說：「我鍾意嘅男仔係嗰種喺人群裏面好突出，好似喺台上俾spotlight照住嘅男主角一樣。」她又謂Race怕醜，遇到喜歡的男孩子會不敢說話，經常令人誤會，Race說：「我鍾意令我開心嘅男仔，但要主動追求我先得。」<br> 撰文：林妙萍</p></body></html>