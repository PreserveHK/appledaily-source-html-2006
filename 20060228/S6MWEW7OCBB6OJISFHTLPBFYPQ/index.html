<html><header><meta charset="utf-8"><title>膠袋有個好歸宿</title></header><body><h1>膠袋有個好歸宿</h1><p>雖則話時下興環保，但買東買西總係儲到一屋膠袋。利用抹手紙用剩的紙筒，便可做個環保吊架，把所有膠袋叠起楔入其中，整齊而就手，仲好易做㖭。</p><p>做法：</p><p>先將紙筒橫切𠝹開兩半，其中一半再捲成圓形並用膠紙黐實。然後如圖用繩將兩個半筒穿起，膠袋便可楔在其中。<br> <br> 記者：吳佩璇</p></body></html>