<html><header><meta charset="utf-8"><title>OptioM10狂拍900張相</title></header><body><h1>OptioM10狂拍900張相</h1><p>DC鬥完相片解像度，開始轉攻拍攝數量，之前所謂長氣DC，拍到500張已經唔錯，不過PENTAX嘅OptioM10就更驚人，可以拍到900張之多，雖然要用AA鋰電先可做出呢個驚人成績，都算難得，即使用上一般鹼性電，亦可拍到220張，非常慳電！M10擁有600萬像素，3倍光學變焦，配上2.5吋大芒及15種拍攝模式，最重要係售價合理，600萬像素DC都係賣$2,690，抵玩！<br>PENTAX同期重有另一部E10都係600萬像素級別，主打入門級玩家，功能以簡單易用為主，都具備2.4吋芒，售價更低，唔使2千就有交易，只售$1,890。	<br><br>記者：許福合<br>查詢：捷成洋行（29262987）</p><p>E10規格：600萬像素、3倍光學變焦、2.4吋芒</p></body></html>