<html><header><meta charset="utf-8"><title>　　陳鎮源成箭靶 - 李八方</title></header><body><h1>　　陳鎮源成箭靶 - 李八方</h1><p>在煲呔強政勵治之下，特區出現一種勢頭，叫做「欺善怕惡」。孤兒寡婦在新界村屋養兩隻雞生蛋──捉、冇得賠。二三判走咗佬工人操去禮賓府，明明於法不合，冇所謂，賠賠賠。大陸以前話要吃糧找紫陽，特區現在就係要賠償搵煲呔。<br> 德信爛尾事件，工人的確可憐，但房委會墊支賠償此例一開，恐怕後患無窮。當年正達事件，已經係好大教訓。<br> 陳鎮源原本在漁農處管住隻鱷魚仔貝貝，今回調出嚟接替梁展文，即刻搞單咁嘅嘢真出師不利。不過照八方睇，當日應承班工人話肯賠錢，都係政治決定，未必係肥陳揸晒主意嘅。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>