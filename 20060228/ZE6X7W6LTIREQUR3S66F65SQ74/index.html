<html><header><meta charset="utf-8"><title>陳奕迅狂晒囡囡靚相</title></header><body><h1>陳奕迅狂晒囡囡靚相</h1><p>陳奕迅（Eason）噚日去到新城電台接受錄音訪問，啱啱大病初癒嘅佢重要食藥，不過佢一提起個寶貝就鬼打都冇咁精神，重不停咁向在場嘅DJ展示手提電話入面愛女嘅相，個個DJ睇完都大讚Eason個女好可愛。另外，DJ陳小芝亦都送咗一份迪士尼音樂玩具畀Eason個女，令佢鬼咁歡喜。</p></body></html>