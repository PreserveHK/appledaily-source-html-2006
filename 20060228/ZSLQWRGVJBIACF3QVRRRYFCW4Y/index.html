<html><header><meta charset="utf-8"><title>方力申牛一食檸檬</title></header><body><h1>方力申牛一食檸檬</h1><p>方力申、鄧麗欣（Stephy）和傅穎（Theresa）昨日在黃埔海逸酒店出席「香港I.T.至專大獎2005」，三人代表代言的中原電器領獎。</p><p>拒談鍾欣桐</p><p>前日是方力申二十六歲生日，記者要求Stephy和Theresa送上香吻賀壽，方力申即表現雀躍，並笑說：「好呀。」不過Stephy就不太願意，只送上飛吻，方力申大感冇癮，苦笑說：「嘩，乜喺咁多人面前請我食檸檬呀。」<br> 方力申透露前日與公司藝人及同事慶祝，問緋聞女友鍾欣桐有否出席或送上生日禮物？方力申不願多談，只說：「呢啲唔講，有冇收到訊息？真係唔講，講得愈少愈好，生日淨係想快啲大個仔，因為成二十六歲都好似唔夠成熟咁。」<br> 採訪、攝影：胡比</p></body></html>