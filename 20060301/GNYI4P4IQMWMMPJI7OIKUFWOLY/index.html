<html><header><meta charset="utf-8"><title>飯聞煮派：揍夠腳開枱　蟹宴</title></header><body><h1>飯聞煮派：揍夠腳開枱　蟹宴</h1><p>我好怕出街食蟹，點解？我咁高貴，當眾剝蟹殼撩蟹肉，搞到花容失色，點得㗎？但返到屋企就唔同喇！食到滿口成手都係蟹汁蟹肉都唔會有人笑你，最重要係可以煮到平時少見嘅大蟹，今個禮拜決定叫齊班friend，湊夠腳開枱蟹宴先！<br><br>記者：陳慧茵<br>攝影：陳盛臣<br>Model：Kenny、Kristy@Salvador<br>示範：劉錦佳師傅@桃李（23134225）<br>地址：尖東麼地道72號香港日航酒店2樓</p><p>太生語錄</p><p>兩公婆嗒完蟹宴，閒話家常……<br> 張太：老公，放喺灶頭啲柿你食咗呀?<br> 張生：梗係無啦，食完蟹再食柿會中毒㗎，你當我儍㗎?!<br> 張太：邊有中毒咁誇張呀？只不過蟹含豐富蛋白質，混合柿嘅鞣酸之後，會凝固成難消化嘅硬物，加上蟹同柿都係寒涼食物，腸胃唔好食完就好易會肚痛㗎！<br> 張生：你又蠢唔晒喎，不過，點解我個肚‥‥‥<br> 張太：唔通因為我頭先貪平，買咗啲就嚟死嘅蟹？<br> 張生：蠢婆！乜你唔知死蟹會產生一種有毒物質叫咩組胺嘅咩？<br> 張太：我都係諗住幫你慳荷包之嘛，衰人！<br> 張太講完嬲爆爆走開，剩低張生掙扎打電話求救。</p><p>澳洲泥蟹</p><p>澳洲泥蟹棲息於鹽度較低的泥濘沼澤，其中以泰德河流域一帶產量最豐富，蟹箝粗壯，肉質厚實，蟹膏豐腴，可謂集肉蟹與膏蟹特質於一身，體形愈大肉質愈鮮甜嫩滑。泥蟹是澳洲特產，香港較少見，可以用花蟹、膏蟹替代。</p><p>阿拉斯加長腳蟹</p><p>生長於無污染水域的阿拉斯加長腳蟹體積足有兩呎長，蟹爪比身長3倍，肉質微韌，鮮甜味美。食時可嚐到海水獨有鹹味及滲出的回甘鮮甜味，於大型超級市場如city'super有售灼熟及包裝好的蟹爪。</p><p>法國麵包蟹</p><p>又稱饅頭蟹，殼較硬，外形似麵包而得名。分布中、日、韓、印尼、紅海及印度洋等地。歐洲常見的體積通常較大，如法國麵包蟹來自西北部布列塔尼，生長於過百米水深海域，肉質清甜味美，不少大型海鮮檔均有發售。</p><p>澳門奄仔蟹</p><p>屬青殼蟹，蟹公稱為肉蟹，蟹乸稱為膏蟹。奄仔蟹是未交配過的幼年肉蟹，生長在鹹淡水交界，由於近年流浮山一帶污染嚴重，現在吃到的多來自澳門。奄仔蟹肉質比花蟹、肉蟹嫩滑、鮮甜，蟹油甘香，於銅鑼灣街市等大型街市有售。</p><p>香茅咖喱泥蟹　好撈飯</p><p>聞煮價：$160/4人　需時：15分鐘<br> 泥蟹肉質豐富但肉味較淡，以咖喱方式烹調，蟹肉盡收咖喱汁精華後味道香濃，啖啖蟹肉帶濃香椰味。出名蟹滑的泥蟹蟹膏，黏上咖喱汁後更加滋味，加上以蛋作芡，有點像傳統的泰式咖喱蟹，最吸引還是可以以汁送飯，煮飯時記緊落重米。</p><p>咩料：</p><p>澳洲泥蟹680克、咖喱醬2湯匙、洋葱150克、雞蛋1隻（拌勻）、椰汁、花奶各150克、香茅、糖、鹽、清湯、雞粉、牛油各少許</p><p>速成法：</p><p>1.泥蟹洗淨斬件，以油泡2分鐘。洋葱切片炒香後取起備用，以香茅及牛油起鑊，加入清湯。<br> 2.將蟹落鑊炒，加小量雞粉，焗2分鐘。<br> 3.加入咖喱醬，再焗2分鐘後，放入洋葱，加椰汁、花奶及雞蛋煮熟，加鹽及糖調味即成。</p><p>聞煮貼士：</p><p>泥蟹喺泥沼生長，買返屋企後要用牙刷洗乾淨。另外，加蛋後汁會變稠身，所以煮時要預留多啲醬汁。</p><p>英文：MudCrabswithLemonGrassandCurry</p><p>Ingredients:680gAustralianmudcrabs,2tbspcurrypaste,150gonion,1egg(stirwell),150geachofcoconutjuiceandevaporatedmilk,alittleeachoflemongrass,sugar,salt,consomme,chickenpowderandbutter<br> <br> Method:<br> 1.Cleanmudcrabsandcutthemintopieces,andsoakinoilfor2minutes.Slicetheonion,stir-fryuntilfragrantandtakeoutforlateruse.Heatwokwithlemongrassandbutterandaddinconsomme.<br> <br> 2.Putcrabpiecesintothewokandstir-fry,addinalittlechickenpowderandbakefor2minutes.<br> <br> 3.Addincurrypaste,bakeforanother2minutesandthenaddinonion.Addincoconutjuice,evaporatedmilkandeggandcookuntiltheyaredone.Addsaltandsugartoseasonandserve.<br> <br> Tips:Sincemudcrabsliveinmud,cleanthemwithatoothbrushbeforecooking.Inaddition,putinsomeextrasauceasthesaucewillbecomethickaftertheeggisadded.</p><p>印尼文：KariSeraiKepitingLumpur</p><p>Bahan-bahan:680gkepitinglumpurAustralia,2sendoksupsauskari,150gbawangbombay,1butirtelur(dikocok),150gsantandansusukaleng,sedikitserai,gula,garam,supayam,ajinomotodanmentega<br> <br> Caramembuat:<br> 1.Bersihkankepitinglumpurdanpotongkecil,gorengselama2menit.Irisbawangbombay,tumishinggaharum,angkat,sisihkan,panaskanpancidngseraidanmentega,lalutambahkansupayam.<br> <br> 2.Tambahkankepiting,bumbuidngsedikitajinomoto,masakselama2menit.<br> <br> 3.Tambahkansauskaridanmasak2menitlagi,lalutambahkanbawangbombay,santan,susukalengdan<br> telur,masakhinggamatang,bumbuidnggaramdangula,sajikan.<br> <br> Tips:Karenakepitinglumpurtumbuhditanahbencah,jadiAndaharusmembersihkannyadengansikatgigi.Selainitu,setelahmenambahkantelur,kuahituakanmengental,jadiAndaharusmenyimpankuahberlebihsebelummenambahkantelur.<br> <br> （繙譯：語言專家諮詢公司，電話：23648988）</p><p>鹽焗澳門奄仔蟹　砂紙包香</p><p>聞煮價：$70/2人　需時：35分鐘<br> 一般做法會將蟹放入粗鹽中焗，不過會使蟹身沾滿鹽粒，建議可先以砂紙包裹再放粗鹽內焗，保留鹽焗風味賣相亦佳。</p><p>咩料：</p><p>奄仔蟹260克、粗海鹽2公斤、玫瑰露酒及淮鹽各少許</p><p>速成法：</p><p>1.洗淨奄仔蟹，以玫瑰露酒灌入蟹口中，以冰水浸蟹10分鐘。<br> 2.蟹印乾水份，以小量淮鹽塗抹蟹身，以砂紙包裹奄仔蟹。<br> 3.炒香粗海鹽，與蟹同放盤中，用150℃焗15分鐘後將蟹斬件及除鰓後即可。</p><p>聞煮貼士：</p><p>先將蟹灌醉後急凍，可令蟹肌肉收緊，肉質更結實，如果唔係原隻放入鑊蒸，蟹掙扎時會甩爪影響肉質。另外粗粒海鹽會帶海水味，所以用鹽焗最啱。</p><p>葡汁焗法國麵包蟹　猛火快煮</p><p>聞煮價：$160/4人　需時：15分鐘<br> 椰香葡汁質感幼滑，煮時可加入紅蘿蔔及薯仔令菜式更豐富，不過需注意烤焗全程要用猛火，否則煮過時蟹肉會變霉影響口感。</p><p>咩料：</p><p>法國麵包蟹600克、咖喱醬1湯匙、洋葱（切片）150克、蘑菇75克、椰汁150克、花奶300克、黑水欖6粒、清湯150克、牛油適量、雞粉少許</p><p>速成法：</p><p>1.麵包蟹斬件，以油泡1-2分鐘，用牛油起鑊，加入清湯、咖喱醬及雞粉，放入蟹肉焗2分鐘。<br> 2.加入洋葱、蘑菇及黑水欖，再焗2分鐘。<br> 3.加入椰汁及花奶略煮，放焗爐以150℃焗2分鐘即成。</p><p>聞煮貼士：</p><p>烹調時切忌將蟹放得太耐，唔係血水同肉汁就會流走，肉質會變嚡，自然失去彈性啦！</p><p>聞煮價：$250/4人　需時：15分鐘<br> 伴以生菜、馬蹄、西芹同吃更有咬感，加上蟹腳已預先灼熟，省回繁複處理工序，就算入廚初哥都可以輕鬆完成。</p><p>咩料：</p><p>阿拉斯加蟹爪肉150克、洋葱、西芹、草菇、馬蹄各75克、生菜4片、欖仁18克、糖、鹽、雞粉及上湯各少許</p><p>速成法：</p><p>1.取出蟹爪肉切碎，欖仁炸香後磨碎。<br> 2.洋葱、西芹、草菇、馬蹄洗淨切粒，與蟹爪肉炒香，糖、鹽、雞粉及上湯調味。<br> 3.將炒香的餡料放於生菜片上，灑上欖仁碎即可。</p><p>聞煮貼士：</p><p>想去除西芹粒嘅草青味，可以喺炒時加入些少薑汁辟味。由於買到嘅蟹爪已經灼熟，所以要留意保存日期，肉質變黑嘅屬次貨。</p></body></html>