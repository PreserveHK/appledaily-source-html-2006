<html><header><meta charset="utf-8"><title>　　勞永樂先做增選委員 - 李八方</title></header><body><h1>　　勞永樂先做增選委員 - 李八方</h1><p>近日好多消息話傳染病專科醫生勞永樂會去選區議會，有人話佢會去太古城選，又有消息話佢會空降馬鞍山錦英苑。最新消息就係，西貢區議會嘅健康安全城市委員會，最近就搵咗勞醫生做增選委員，咁啱將軍澳會加三個議席，於是又有揣測話勞醫生會去將軍澳，真係消息滿天飛。<br> 勞醫生同八方講，總之佢未諗過選區議會，更加冇話要吼住太古城，其實佢喺全港各區都有做嘢，話佢去邊度選只係揣測，不過佢就承認，的確有啲地區人士勸過佢去錦英苑，填補判咗監嘅前區議員黃國雄嘅空缺。<br> 啲人就估，勞醫生去選區議會都係為直選立法會鋪路，如果呢樣係真，咁就真係要讚吓勞醫生，肯放棄功能組別嘅政治免費午餐，出嚟參加直選。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>