<html><header><meta charset="utf-8"><title>花𡃁Can：i'mlovin'it</title></header><body><h1>花𡃁Can：i'mlovin'it</h1><p>男人最怕係冇錢，但有錢都未必搞得掂嘅頭號大敵就要數──M字額。不過，時移世易，M字額封面不但沒有令側田人氣下滑，反而立時掀起M額風暴，有的女生更初露心聲愛死M字額，連蘇民峰都捧M額男聰明絕頂。M字額究竟有幾好？總之好到你唔信！<br><br>記者：許維雅<br>攝影：陳盛臣<br>Model：PC@Salvador<br>鳴謝：HairbyZanki@LOBBY</p><p>城中名M</p><p>「暴走族」潮髮M男</p><p>雖然M額代表冇乜頭髮，但其實日本至潮「暴走族」髮型就一定要M字額先好睇，好多日本人更特意將額頭兩邊剃光營造效果，所以M字額男士絕對有先天性條件set此髮型。</p><p>Step</p><p>ZankiTips：兩邊額要乾淨</p><p>低調唔露額</p><p>雖然M字額男生𠵱家十分搶手，但若唔想鋒芒太露，都有一點辦法可供大家參考，而據蘇民峰所講，即使M額被遮都唔會減低運勢㗎！</p><p>1.戴帽</p><p>潮流興戴帽，除可百分百遮掩M額外，更可表現另一種型格。</p><p>Exit（27221751）</p><p>2.剪短唔分界</p><p>呢個髮型最重要係剪短時唔好分界，將頂部頭髮及髮陰撥向一邊，另一邊髮陰要剪短剪碎，輕輕遮住額位。</p><p>重點</p><p>頭髮最好電鬈鬆起，望落飽滿又容易打理。</p><p>蘇民峰力撐</p><p>據蘇民峰師傅所講，男人M字額有兩個特點：</p><p>1.聰明</p><p>左右額位主思想，M字額人喜歡動腦筋，分析能力高，所以佢哋在事業上更易有成就！闊M字代表生於有錢家庭，窄M代表白手興家，但如懂得用腦致富，最後都能由窄M變闊M。</p><p>2.識冧女</p><p>屋企一定會有好多四仔碟，配合天生聰明，𠱁到女仔暈得一陣陣。但女仔揀M額男友時都要留意，疤痕唔緊要，最緊要氣色好，紅粉緋緋嗰種，如果烏卒卒，幾聰明冇運行都係冇用。</p><p>女生愛M</p><p>咪以為女仔個個唔愛M額男人，原來潮流來個大轉移，好多女生都係唔M唔愛，因為M額夠穩重踏實，有才華又有財力，唔似旺角花𡃁can欠缺安全感。</p><p>港男冇有怕</p><p>以為港男好怕M額禿頭等，點知佢哋一派煮埋嚟就食嘅態度，答案重幾樂觀正面。</p></body></html>