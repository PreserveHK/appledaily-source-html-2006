<html><header><meta charset="utf-8"><title>　　俞宗怡成全場焦點 - 李八方</title></header><body><h1>　　俞宗怡成全場焦點 - 李八方</h1><p>有「D姐」之稱嘅Denise俞宗怡（左二）噚日首次以公務員事務局局長身份出席紀律部隊評議會嘅新春酒會，D姐一到場即成全場焦點，唔少紀律部隊人員都爭相同D姐握手打招呼，甚至要求拍照留念（圖），就算紀律部隊首長亦主動同D姐傾偈，D姐亦好識做，足足喺個酒會留咗大半個鐘先至走，D姐受歡迎程度同上一手嘅王永平真係無得比，平叔每次到親呢啲酒會，都無咩人同佢傾偈，有口痕友同八方講，見到佢個樣都唔想傾啦，但D姐就唔同，處事作風掂過平叔，睇嚟當奴今次真係搵啱人嘞。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>