<html><header><meta charset="utf-8"><title>　　肥平巡區遲大到 - 李八方</title></header><body><h1>　　肥平巡區遲大到 - 李八方</h1><p>煲呔上場後，成個政界都知佢唔多滿意肥平，但中央求穩定嘅大方向下，佢先暫時有得留低。肥平自知地位不穩，過去幾個月頻頻曝光，搞完馬術又搞搶包山，噚日仲應民建聯陳鑑林邀請，到觀塘區了解康體設施不足嘅問題。<br> 肥平咁搏命親民，班觀塘區議員同居民代表自然爭住向佢遞信吐苦水。噚日中午落起毛毛雨，氣溫得攝氏十五度，點知肥平姍姍來遲，足足遲咗二十分鐘，凍到成班一早嚟等嘅請願人士同記者個個牙關打震。<br> 由於「親民騷」唔係民政事務局安排，肥平任班區議員擺布，去完德田邨臨時圖書館又去參觀佐敦谷嘅地盤空地，成身濕晒之餘，坐車途中仲要聽區議員逐個發牢騷。不過，肥平個新聞秘書話，局長只係了解一下民情，無作出任何承諾喎。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>