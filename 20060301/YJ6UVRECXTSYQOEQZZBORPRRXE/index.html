<html><header><meta charset="utf-8"><title>宣萱恃單身玩到盡</title></header><body><h1>宣萱恃單身玩到盡</h1><p>宣萱昨日穿一身純白露背裙，為護膚品牌EsteeLauder在半島酒店宣傳美白產品，又大騷她早前北海道滑雪的旅行相。宣萱表示剛充電回港，她說：「我好鍾意戶外活動，今次滑雪跌到手瘀腳瘀，又要狂shopping，仲忙過拍劇。」</p><p>亡命跳傘</p><p>宣萱透露要爭取現時沒有負擔的日子，狂玩刺激運動，她說：「我𠵱家未結婚、冇另一半、冇ＢＢ，可以玩盡啲。五月要去菲律賓拍一個月劇，仲要跳傘，雖然當地人話曾經有兩個旅客拉唔開降傘，跌死咗，我都唔驚，好想試，遲啲仲要pickup番潛水㖭。」問她老外男友可會投訴？宣萱則一貫否認說：「佢係朋友，唔係男朋友，我哋食飯好正常啫，都冇過夜。」<br> 採訪、攝影：梁錦雯</p></body></html>