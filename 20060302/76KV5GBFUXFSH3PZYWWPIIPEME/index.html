<html><header><meta charset="utf-8"><title>魏駿傑阿媽催生</title></header><body><h1>魏駿傑阿媽催生</h1><p>魏駿傑噚日帶埋愛犬接受無綫節目《東張西望》訪問，今年喜事多，有唔少圈中人談婚論嫁，傑仔同滕麗名呢一對唔經唔覺都行咗八年，問傑仔幾時拉埋天窗？佢話：「其實我阿媽都好心急，之前佢成日問我幾時結婚，但係我次次都裝聾扮啞，於是阿媽就向阿滕埋手。今年過年派利是唔再叫結婚，直接問幾時生仔。」</p></body></html>