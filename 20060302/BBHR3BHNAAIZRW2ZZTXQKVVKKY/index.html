<html><header><meta charset="utf-8"><title>　　蘇利民返工首日即被圍 - 李八方</title></header><body><h1>　　蘇利民返工首日即被圍 - 李八方</h1><p>醫管局行政總裁蘇利民認真好腳頭，由揀到佢做總裁之後，醫管局嘅好消息一浪接一浪，唔止獲得財爺泵水，挽救財務危機，佢噚日第一日返工，公立醫院醫生向醫管局追討超時補水及休息日的官司有裁決，最具爭議同影響最大嘅超時補水嗰部份，醫管局大勝，唔使賠償畀啲醫生。<br> 蘇利民噚日返工嘅時候，已經有二十幾名老人家同葵青區嘅團體代表向佢請願，要求佢上任後唔好增加醫療服務嘅收費，但就要增加多啲中醫門診，其間蘇利民仲好和顏悅色咁細心聆聽一個坐輪椅嘅婆婆講嘢，雖然佢唔識聽廣東話，當然要旁邊嘅同事幫佢繙譯，不過，至少佢都肯企定定，聽吓民間疾苦，香港福利無澳洲咁好，八方都希望佢了解到平民百姓嘅實況。<br> <br> 傳真︰2623-9278<br> 電郵︰pf_lee@appledaily.com</p></body></html>