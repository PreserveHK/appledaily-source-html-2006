<html><header><meta charset="utf-8"><title>飯聞煮派：林家楝煮北歐菜把鬼火</title></header><body><h1>飯聞煮派：林家楝煮北歐菜把鬼火</h1><p>從電視到電影的林家棟，都給人一種親民感覺，縱使他不說，已認定他是一位住家男人，應該識得撚番幾味，結果──全中！「好細個嘅時候已經識得煮餸，不過我比較鍾意食西餐，但冷門嘅北歐菜就唔識喇，好難煮㗎！」小記邀請了一位北歐餐廳大廚青師傅，由火候控制至選材用料都有大師指點，家棟𠵱家除咗演戲叻，煮嘢食都難唔倒佢啦！<br>記者：李智聰<br>攝影：林栢鈞<br>示範：青師傅＠ICY（31881010）<br>地址：灣仔謝斐道303號王子酒店地下</p><p>瑞典海鮮焗飯　先炒後焗好咬口</p><p>聞煮價：$50/2人<br> 需時：65分鐘<br> 海鮮是北歐菜常用材料，這款海鮮炒飯用上野米先炒再焗，甚有特色。雖然煮法較繁複，不過飯味香濃，海鮮汁的鮮味全數滲入飯中，啖啖惹味，添入野米令飯更加有咬口。</p><p>咩料：</p><p>三文魚（1安士半）、大花蝦1隻、蠔1隻、雜海鮮（蜆肉、小蝦、帶子肉、魷魚仔4安士共4安士）、野米2安士、白米3安士，紅椒1/4個、青椒1/4個、洋葱碎兩茶匙、橄欖油1湯匙、蒜茸1茶匙、鹽1/2茶匙、胡椒粉適量、清雞湯8安士</p><p>速成法：</p><p>1）以洋葱碎、橄欖油、蒜茸將鍋爆香，放野米及清雞湯煮5分鐘<br> <br> 2）然後放白米，再注入清雞湯多煮五分鐘，最後落鹽、胡椒粉再多煮20分鐘，煮米全程約30分鐘。<br> <br> 3）將三文魚、大花蝦、蠔及雜海鮮上鍋，加上紅椒、青椒、洋葱碎伴海鮮煮20分鐘，然後入爐（200℃）焗15分鐘便成。</p><p>聞煮貼士：</p><p>家棟：重以為野米有排煮，原來只要將野米蒸40分鐘先落鍋，咁就易熟好多㗎喇！至於紅椒、青椒及海鮮就要先走油，咁就唔會肥淋淋啦！</p><p>歐陸薑汁蠔湯　海魚熬最夾</p><p>聞煮價：$20/2人<br> 需時：10分鐘<br> 蠔湯入口味濃夠香，以薑汁烹調撞味令蠔肉更覺鮮美，菜式精要在於魚骨湯底，能帶出海鮮味，亦有菠菜擔當調和角色，令蠔湯鮮而不膩，難怪家棟說閒閒哋可以嚟兩三碗。</p><p>咩料：</p><p>美國*桶蠔2隻、薑汁2茶匙、白酒1茶匙、薑茸、蒜茸、菠菜、鹽適量<br> 魚骨湯底：兩條魚骨加洋葱1/4個、甘笋1/4個、西芹半條煲20分鐘<br> <br> *桶蠔<br> 桶蠔喺外國即開拆肉，放入桶中，再注滿海水然後真空密封，較適合用來放湯。</p><p>速成法：</p><p>1）先爆香薑茸、蒜茸，然後落白酒，再注入魚骨湯、薑汁煮3分鐘。<br> <br> 2）以1隻桶蠔打碎落鍋，拌湯煮5分鐘。<br> <br> 3）加入菠菜、鹽、原隻蠔作調味再煮2分鐘滾起即成。</p><p>聞煮貼士：</p><p>家棟：我鍾意呢個湯啖啖肉，問過師傅，原來只要將蠔打碎就已經好有咬感，另外記得要用海魚骨熬湯，咁先唔會搶走蠔嘅鮮甜味㗎！</p><p>挪威燒羊扒　肉汁四射</p><p>聞煮價：$50/1人<br> 需時：45分鐘<br> 不吃牛肉的家棟視羊肉為瑰寶，指定要向青師傅學習煮羊扒。烹調羊扒看似簡單，不過背後卻可以大有文章，青師傅就由醃料開始向家棟過料，這塊羊扒就因為將醃製用的紅酒照單全收而變得鬆軟，燒完再焗，水份依然，入口肉汁四濺，唔怪得家棟將全碟掃清。</p><p>咩料：</p><p>紅酒200毫升、羊扒3支骨、香草1/2茶匙、蒜茸、葱茸1/2茶匙、胡椒粉適量、鹽1/3茶匙、雞粉1/3茶匙、1/2磅油</p><p>速成法：</p><p>1）先以紅酒、香草、蒜茸、葱茸、胡椒粉、鹽、雞粉醃羊扒30分鐘。<br> <br> 2）落油開鍋，煮羊扒約3分鐘，然後換鍋焗10分鐘（200℃）即成。</p><p>聞煮貼士：</p><p>家棟：焗羊扒時記得要幾邊都煎吓，煎嘅作用係鎖水，以防肉汁流失。羊扒焗10分鐘嘅話約5成熟，我就鍾意食7成熟，要焗25分鐘，想全熟嘅話就要30分鐘喇！</p><p>燒挪威青花魚　魚光閃閃</p><p>聞煮價：$30/2人<br> 需時：30分鐘<br> 青花魚肉彈牙爽口，經調味醃製之後更加入味，菜式精妙之處在於用上伏特加酒，以伏特加酒在魚身上放火，不但充滿歐洲風情，令魚肉沾上陣陣酒香之餘，火光閃閃，屋企一樣有餐廳feel！</p><p>咩料：</p><p>青花魚、雞粉1/2茶匙、鹽1/2茶匙、香草1/4茶匙、伏特加酒2湯匙</p><p>速成法：</p><p>1）先將青花魚內臟拿走，然後落雞粉、鹽、香草醃10分鐘。<br> <br> 2）用鐵針把魚串起，然後放上爐上燒5分鐘，再入爐焗15分鐘（100℃）。<br> <br> 3）上架後，在魚身淋上伏特加酒即成。</p><p>聞煮貼士：</p><p>家棟：千祈唔好用過高度數火溫焗魚，老咗唔好食，最多150℃好喇！</p><p>英文：BarbecuedNorwegianMackerel</p><p>Ingredients:1mackerel,1/2tspchickenpowder,1/2tspsalt,1/4tspherb,2tbspvodka<br> <br> Method:<br> 1)Removetheinternalorgansofthemackerelandmarinatewithchickenpowder,saltandherbfor10minutes.<br> <br> 2)Stringupthefishwithanironneedle.Putitontoafurnaceandbarbecuefor5minutesandthenbakeat100℃for15minutes.<br> <br> 3)Putthebakedfishontoarackandpourvodkaoverthefish.Serve.<br> <br> Tips:Don'tbakethefishattoohighatemperature;otherwiseitwillmakethefishtastebad.Highestacceptabletemperatureis150℃.</p><p>印尼文：IkanSabaNorwegiaBakar</p><p>Bahan-bahan:ikansaba,1/2sdtajinomoto,1/2sdtgaram,1/4sdtrempah-rempah,2sendoksuparakvodka<br> <br> Caramembuat:<br> 1.Bersihkanikansabadankeluarkansemuadalamannya,lalubumbuidngajinomoto,garamdanrempah-rempahselama10menit.<br> <br> 2.Tusukikandngjarumbesi,lalubakarkeduapihaknyaselama5menit,akhirnyapanggangselama15menit(100℃).<br> <br> 3.Siramkanarakvodkadiatasbadanikan,sajikan.<br> <br> Tips:Janganmemanggangikandengansuhuyangterlalutinggi,biladipangganghinggaterlalumatangakanterasakurangenak.Sebaiknyajanganlewat150℃!<br> <br> （繙譯：語言專家諮詢公司，電話：23648988）</p></body></html>