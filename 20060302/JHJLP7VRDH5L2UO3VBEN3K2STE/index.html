<html><header><meta charset="utf-8"><title>Hea：點都要去Hea</title></header><body><h1>Hea：點都要去Hea</h1><p>𠵱家年輕人興乜，唔係Bape、唔係HipHop，係Hea！今日搵嚟一間真係以Hea做店名嘅cafe和boutique，由Hea店掌門人話畀你知當下乜嘢叫Hea。香港Hea嘅地方多，但真正改名為Hea嘅舖頭，都係呢間夠徹底，所以我可以保證做呢份稿絕對冇Hea！連Hea幾句，年輕人一定明我講緊乜，不過年紀較長嘅就唔知明幾多呢？<br>記者：陸伊琳<br>攝影：周旭文<br>模特兒：William、Winnie、Kristy（Salvador）、阿權</p><p>開店為班friend</p><p>「ILoveHea嘅出現，全因班friend鍾意四圍Hea，所以索性搵個地方開cafe同boutique，令成班人可以聚聚。」Hea...Shop+Cafe掌門人Koby表示，本來自己是在銅鑼灣開上樓boutique，因班friend終日上嚟消磨時間，索性喺尖沙嘴搵更大地方，更同幾個朋友夾份開cafe，還把boutique搬到尖沙嘴，前shop後cafe，改埋名叫Hea...。現時四位老闆都係二十出頭嘅後生仔女，當中有廚師、有賣咖啡嘅……分工合作。雖然Koby留學美國，但問到佢如何解釋Hea字，佢話：「Heaisanewlivingstyle，可以解作hangout。」</p><p>美飾環境</p><p>至hit美食</p><p>熱賣潮着</p><p>除咗HeaCafe受歡迎外，其百多件衫ILoveHeaTee一出即沽清，Koby表示暫不接受預訂，新貨約要過一、兩個月才返。其實佢哋有自家品牌名叫Craves，還售賣唔少美國及日本貨，如潮人狂捧嘅Bape、Polo、UnitedArrows、PaulSmith、EVISU等等。</p><p>Hea...Shop+Cafe（25738308）<br> 尖沙嘴加連威老道30號1樓</p><p>「Hea」點解</p><p>廣東話中最難學就係一些無中生有嘅字及詞彙，好多是只有音而無文字，更加好難找到佢嘅出處。從前有「吹水」、「𠝹女」，今日最hit當然係Hea。Hea有好多解釋，最直接解作漫無目的地消磨時間，有relax嘅含意，接着又引申很多意思：<br> （1）敷衍<br> （2）四圍遊蕩<br> （3）偷懶<br> （4）胡扯、亂噏、吹水</p><p>上網Hea</p><p>原來網上都有人為Hea找來解釋，又或用Hea做會社名稱。</p><p>HEA就業障礙人士協會</p><p>屬非牟利註冊團體，前身為EDACenter就業障礙輔助中心，致力幫助有需要人士如傷殘、智障、康復者及新移民等就業，提供派傳單、社區義務導師、電腦維修、家務助理、就業及勞工轉介服務等等。<br> 網址： http://www.camel168.com/PPhtm/eda.htm </p><p>書生有解釋</p><p>在香港教育網站有位叫落第書生投稿，認真地找來各方有關解釋Hea嘅資料：「在澳洲，Hea是家庭教育協會的簡稱（HomeEducationAssociation）；在化學科裏頭，Hea係一種化合物（HEME-AFormula:C49H56N4O6Fe）；而香港的Hea就完全不同，裏面大有學問……」<br> 網址： http://www.hkedcity.net </p><p>你點解讀Hea？</p></body></html>