<html><header><meta charset="utf-8"><title>　　太空人登陸香港 - 李八方</title></header><body><h1>　　太空人登陸香港 - 李八方</h1><p>港島香格里拉同龐巴迪航空噚日搞咗個酒會，唔少嘉賓都係有架飛機或者打算買架飛機自己飛嘅有錢人，不過最驚喜就係龐巴迪邀請咗尤金．A．瑟南（EugeneA.Cernan）（圖），後生一輩可能唔識佢，但佢其實係最後一位登陸月球嘅太空人，於一九七二年十二月上月球，唔少現場前輩都爭住同佢影相，仲話當時睇住黑白電視，見到佢喺月球一刻，不知幾興奮﹗<br> 已退休既尤金．A．瑟南同八方講，諗起登陸月球仲好開心，𠵱家無得再去，惟有自己揸飛機、坐飛機周圍飛，一星期會飛一次，佢又話，已經嚟過香港十幾次，最鍾意係高空望落香港，景色好靚﹗<br> <br> 傳真︰2623-9278<br> 電郵︰pf_lee@appledaily.com</p></body></html>