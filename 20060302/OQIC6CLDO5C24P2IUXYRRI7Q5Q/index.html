<html><header><meta charset="utf-8"><title>　　范鴻齡：調職好平常 - 李八方</title></header><body><h1>　　范鴻齡：調職好平常 - 李八方</h1><p>香港大學法律學院噚晚舉行委任赫斯特．翰林教授為包玉剛爵士國際公法教授嘅儀式，由赫斯特．翰林接替舊年退休嘅佳日思教授，港大校長徐立之噚日仲親自頒紀念品畀呢兩位教授。<br> 講開又講，港大法律學院認真巴閉，噚日請到好多位法律界名人出席，包括高等法院首席法官馬道立、終審法院首席法官李國能、中信泰富有限公司董事總經理兼教統局常任秘書長羅范椒芬哥哥嘅范鴻齡等。<br> 見到范鴻齡，佢好謙虛咁講，自己以前係經濟系畢業，之後好辛苦半工半讀、用咗五年先攞到個法律學位，然後做大狀，成日睇好多文件。八方於是順便問吓佢個妹羅太嘅去向，佢即刻話：「公務員調職都係好平常嘅事。佢無講過畀我聽（調職）喎！」教師倒羅太風波搞到咁大，范鴻齡同李國章講法咁似，唔通佢兩個心有靈犀一點通？<br> <br> 傳真︰2623-9278<br> 電郵︰pf_lee@appledaily.com</p></body></html>