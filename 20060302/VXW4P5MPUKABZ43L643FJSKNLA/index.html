<html><header><meta charset="utf-8"><title>　　卿姐人權之花贈湯狀 - 李八方</title></header><body><h1>　　卿姐人權之花贈湯狀 - 李八方</h1><p>煲呔早前出席電台節目時，無啦啦插咗立法會一嘢，叫議員監察政府時唔好踩過界。喺政壇都算久經風浪嘅馬丁，噚日就代一眾同事出頭，叫林D9講明，煲呔咁算乜意思？佢究竟肯唔肯收番呢啲不負責任嘅言論兼向立法會道歉？<br> 林D9最初都貫徹一向風馬牛不相及作風，只重申煲呔講呢番說話，只係想勉勵行政同立法機關兩者權力要用得其所。當然佢一合埋個嘴，就俾馬丁狂插，話佢無答問題，離晒譜。張文光接力發炮，林D9最後只好直認煲呔唔會道歉。<br> 唔道歉，即係覺得自己無做錯啦？民主派又點會放過佢，當中最醒神嘅就係卿姐，佢一句「其實今次煲呔係咪好似上年選舉話自己係政治家咁，講大咗呢？」卿姐將兩單辣埋講，好勁呀。<br> 其實卿姐噚日心情好靚㗎，事關佢為咗個人權動議辯論，一早喺立法會外向官員同議員送上人權之花，𠱁得大部份男士，例如圖中嘅湯大狀好開心，咁送花者又點會唔心花怒放呢？<br> <br> 傳真︰2623-9278<br> 電郵︰pf_lee@appledaily.com</p></body></html>