<html><header><meta charset="utf-8"><title>　　方太最錫方曼生 - 李八方</title></header><body><h1>　　方太最錫方曼生 - 李八方</h1><p>彭楚盈案真係日日精采，法庭消息，今日大有機會輪到方曼生就彭楚盈案上庭作證，因為已經叫咗佢stand-by，原本上個禮拜就輪到方曼生講嘢，但因為方召麐老太嘅喪事，所以先至安排到今日，真係要聽聽方曼生有乜料爆啦！<br> 八方聽方順生講，佢媽媽咁多個仔女之中，最錫方曼生，因為佢係大仔，傳統嘅中國人都係錫大仔多啲，佢喺英國曼徹斯特出世，所以就叫曼生，紀念佢兩夫婦婚後生第一個愛情結晶品。後來方召麐再次返英國居住，已經係八個孩子嘅母親，當時曼生、順生同林生都喺英國，其他仔女就留喺香港。<br> 方順生話，唔知係咪因為佢祖父方振武嘅遭遇，佢祖母一直唔贊成啲兒孫從政或者讀法律，但媽媽就冇特別要求，只係鼓勵佢哋讀多啲書，當年都係佢阿媽叫曼生去劍橋讀中國文學，認真用心良苦。<br> <br> 傳真︰2623-9278<br> 電郵︰pf_lee@appledaily.com</p></body></html>