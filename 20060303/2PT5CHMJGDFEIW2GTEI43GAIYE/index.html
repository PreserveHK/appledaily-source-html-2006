<html><header><meta charset="utf-8"><title>　　吳靄儀甘願企街 - 李八方</title></header><body><h1>　　吳靄儀甘願企街 - 李八方</h1><p>「A45」雖然唔係睇銷量做人，但係作為關注組出版嘅報紙（聽講吳老總唔想佢做黨報），梗係要有啲爆破性新聞先夠勁，而佢哋做咗六期以嚟，次次都有猛料頭條，真係一啲都唔輸蝕畀大報㗎。<br> 可能做得好好嘅關係，八方聽聞佢哋想由𠵱家嘅月刊轉做雙周刊，等大家睇多啲猛料。如果真係成事，身為總編嘅Margaret吳，就要更辛苦啲啦，事關佢𠵱家都好忙。如果再有多啲編輯工作，唔單止校對，就連拋頭露面，企街派報紙都要企多一次，真係難為了Margaret喇。<br> <br> 傳真︰2623-9278<br> 電郵︰pf_lee@appledaily.com</p></body></html>