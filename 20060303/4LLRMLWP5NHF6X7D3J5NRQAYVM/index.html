<html><header><meta charset="utf-8"><title>飯聞煮派：菠菜餐　大力抗衰老</title></header><body><h1>飯聞煮派：菠菜餐　大力抗衰老</h1><p>天下間令人又愛又恨嘅，除咗情人，可能就係菠菜。憎佢，因為異常澀口；鍾意佢，因為含豐富鐵質同維他命B，又可以抗衰老，最近仲有專家發明可以用菠菜嚟發電㖭！講到咁力大無窮咁巴閉，其實做菠菜餐都唔係好難，識得點去整，就連菠菜澀口嘅唯一缺點都可以從味蕾上消失得無影無蹤！<br><br>記者：陳慧茵<br>攝影：林栢鈞<br>Model：Peggy@Salvador　<br>示範：趙鳳蘭@菓一道（31677683）<br>地址：銅鑼灣利舞臺廣場7樓A舖</p><p>太生語錄</p><p>老夫老妻廚房溫馨中……<br> 田太：因乜解究老公呢排你咁乖幫手煮飯呀？轉性呀？<br> 田生：因為我錫老婆囉！<br> 田太：口花花……之但係你煮親味味都有菠菜喺裏面，有啲厭喇！不如食第二樣吖？<br> 田生：唔得～美國嗰邊出咗個報告，話女人每日食30克左右嘅菠菜就可以有效抗衰老，家陣我煮個Double過妳食，日子有功，咁你咪可以回復我啱啱識你嗰陣咁青春貌美囉!?<br> 田太：你個死佬吖!?</p><p>剁茸有口感：香芒菠菜松子仁大頭蝦配糙米飯</p><p>聞煮價：$60/2人<br> 煮時：30分鐘<br> 菠菜水份重，烹調時會溢出大量水份，影響口感，換個方式將菠菜剁成茸，混入芒果香蒜後釀入蝦身，既可以吸收營養，亦有絕佳口感，配糙米飯同吃，健康指數又升一級。</p><p>咩料：</p><p>大頭蝦1隻、紅米、糙米各小量、蒜頭1個、紅酒2湯匙、番茄1/4個、芒果半個、菠菜1安士</p><p>速成法：</p><p>聞煮貼士：</p><p>大頭蝦蝦頭較難熟，可以先用熱水灼熟蝦頭，再放入焗爐焗，記住唔好連蝦身一齊灼呀，如果唔係焗完啲肉就會霉晒㗎啦。</p><p>英文：CookedBrownRicewithMango,Spinach,PineNutandBigHeadShrimp</p><p>Ingredients:1bigheadshrimp,alittleeachofredriceandbrownrice,1garlic,2tbspredwine,1/4tomato,1/2mangoand1ouncespinach<br> <br> Method:<br> 1.Cleantheredriceandbrownrice,thenaddwaterandcookinanelectricalricecooker.Cleantheshrimpandcutopenalongeitherside.Dicemango,spinachand2sectionsofgarlic,useablendertomixandthenstufftheminto<br> theshrimp.<br> <br> 2.Wrapuptheshrimpwithtinfoilandbakeat200℃for10minutes.<br> <br> 3.Sautegarlic,addintomatoandredwineandcookfor5minutes.Thenpourthesauceovertheshrimpandservetogetherwiththecookedbrownrice.<br> <br> Tips:Theheadoftheshrimpisdifficulttogetcooked.Itissuggestedtoboiltheheadinhotwaterbeforebaking.Remembernottoboiltheshrimpbody;otherwise,thebakedshrimpwilltastemusty.</p><p>印尼文：ManggaPocaiBuahTusamUdangKepalaBesarDenganNasiMerah</p><p>Bahan-bahan:1buahudangkepalabesar,sedikitberasmerahdanberasbulu,1buahbawangputih,2sendoksuparakanggur,1/4buahtomat,1/2buahmangga,30gpocai<br> <br> Caramembuat:<br> 1.Bersihkanberasmerahdanberasbulu,lalumasakhinggamatang.Bersihkanudangdanpotongdipunggungnya,potongmangga,pocaidan2siungbawangputihjadibentukkecil,lalublenderdanisikankedlmbadanudang.<br> <br> 2.Bungkusudangdngkertasperak,panggangselama10menitdngsuhu200℃.<br> <br> 3.Tumisbawangputihhinggaharum,tambahkantomatdanarakanggur,masakselama5menit,lalusiramkandiatasbadanudang,sajikandngnasimerah.<br> <br> Tips:Karenakepalaudangagaksusahdimasakmatang,jadiAndabolehmerebuskepalanyadenganairpanashinggamatangbarumemanggangudang,janganmerebusbadanudangbersama,kalautidak,selesaidipanggangdagingudangakanjadilembek.<br> <br> （繙譯：語言專家諮詢公司　電話：23648988）</p><p>排毒清腸：菠菜釀雞卷拼油醋汁沙律</p><p>聞煮價：$40/2人<br> 需時：20分鐘<br> 菠菜卡路里極低，一杯只有40幾卡路里，配埋脂肪含量低嘅白肉─雞胸，完全係收身女士嘅必備食譜，加埋一次過食齊咁多有益蔬菜，排毒清腸胃仲唔係靠佢？</p><p>咩料：</p><p>雞胸6安士、番茄1個、珍珠笋4條、九牙菜、紅葉菜、翡翠苗適量、菠菜2安士<br> 油醋汁：橄欖油1湯匙、蒜茸2瓣、醋1湯匙、黑糖1茶匙</p><p>速成法：</p><p>1.珍珠笋灼熟，九牙菜、紅葉菜及翡翠苗洗淨切碎，番茄切件，加入油醋汁拌勻。<br> <br> 2.雞胸解凍後切片，菠菜煮熟後切成茸，釀入雞身。<br> <br> 3.以錫紙包裹雞件，放焗爐內以250℃焗15分鐘，取出後切件，伴以預備好的蔬菜沙律即成。</p><p>聞煮貼士：</p><p>要避免焗後的雞肉太嚡太乾身，可以加入約2湯匙水一齊焗，由於雞無醃過，亦可以加香草落水調味。</p><p>一口一札：鮮三文魚黑麻醬冷麵</p><p>聞煮價：$35/2人<br> 需時：20分鐘<br> 傳統菠菜熱食為主，偶然轉轉形式，放涼後伴冷麵同食又別有一番滋味。束成一札札的菠菜賣相精緻，唔怕工序繁複不妨將菜札束得更細少，一口一札，相比中式食法一箸箸夾起更有趣。</p><p>咩料：</p><p>三文魚4安士、拉麵120克、菠菜3安士、鹽、香葉適量<br> 黑麻醬材料：黑芝麻1湯匙、*白芝麻4湯匙、白醋1湯匙、蒜粉、黑糖各1茶匙，鹽適量、水8安士<br> 黑麻醬煮法：炒香黑、白芝麻後取起磨成粉末，放回易潔鑊內，加入白醋、蒜粉、黑糖、鹽及水同煮約5分鐘，放涼備用。</p><p>速成法：</p><p>1.以鹽及香葉炒菠菜，取起瀝乾油份後切件，束成卷狀備用。<br> <br> 2.拉麵放滾水煮至腍身，瀝乾水份備用。<br> <br> 3.將麵鋪底，三文魚及菠菜鋪放表面，淋上黑麻醬即可。</p><p>聞煮貼士：</p><p>炒芝麻唔使落油，如果唔係好容易燶，仲會有苦味㖭呀！</p><p>*白芝麻</p><p>又稱胡麻，可以榨油，亦可以作藥用，含豐富的維他命B、E、鉀、鋅等微量礦物質，不過注意芝麻熱量高，食太多容易致肥。</p><p>好滑溜：菠菜茸雪耳南瓜湯</p><p>聞煮價：$30/4人<br> 需時：30分鐘<br> 健康飲食好多時從細眉細眼着手，煮菜湯唔好落咁多油，唔用奶油、忌廉改用脫脂奶一樣有滑溜口感，堅決向健康道路出發嘅，更加可以連清雞湯都唔用，改以清水煮，其實清清哋已經好好味。</p><p>咩料：</p><p>*日本南瓜半個、菠菜8安士、*雪耳1個、淡奶500毫升、雞湯1罐</p><p>速成法：</p><p>1.雪耳浸水半小時，瀝乾水份後切碎備用，南瓜蒸熟切粒備用。<br> <br> 2.菠菜切碎，放入攪拌機拌勻後放雪櫃雪5分鐘。<br> <br> 3.取出後放煲內加雞湯煮15分鐘，加入淡奶，放入南瓜粒煮3-5分鐘，將雪耳碎放於表面即可。</p><p>聞煮貼士：</p><p>想菠菜嘅綠色Keep得好啲，就要放入雪櫃雪一雪，如果唔係就好易變黃㗎啦！</p><p>*日本南瓜</p><p>有補中益氣功效，食用方法極多，嫩瓜可以切片炒食、煲湯，老熟南瓜適宜蒸煮，亦可煮熟後搗爛，製成糕點或南瓜麵。</p><p>*雪耳</p><p>又稱銀耳，味甘性平，可清熱滋陰潤肺補血，具潤膚功效，以之燉糖水深受女士歡迎。</p><p>菠菜有古講<br>咪同豆腐一齊食</p><p>美國賓州大學的研究人員表示，菠菜含有豐富的抗氧化劑，有延緩衰老功效，美國農業部更實驗證明，比起吃1,250毫克的維生素C或喝3杯紅葡萄酒，菠菜抗衰老效果更好。<br> 研究人員也發現，菠菜摘下後幾天，營養成份就開始減少，4至8天內會流失近一半的葉酸，胡蘿蔔素也會降到原有含量的54%左右，將菠菜放在冰箱裏冷藏起來是個好辦法。另外，很多人以為，罐頭肯定不如新鮮蔬菜營養高，專家稱這種想法並不完全正確，罐頭菠菜所保存的營養，比起放了一段時間的新鮮菠菜更豐富。但正因為菠菜含豐富葉酸，所以唔適宜同豆腐一齊煮，因會影響鈣質吸收，亦不利消化。</p><p>菠菜都可以發電？</p><p>太陽能、風力、水力發電聽得多，菠菜發電你又聽過未？最近一位英國華裔建築新秀YewChoongChan，發明利用菠菜發電嘅電池，比平時嘅太陽能電池有效12%，仲建議未來喺倫敦打造一個菠菜發電主題公園，呢個大膽構思為佢贏得05年英國皇家建築師協會（RIBA）主席銀獎，認真巴閉！</p></body></html>