<html><header><meta charset="utf-8"><title>Toby仆親狂咀吳卓羲療傷</title></header><body><h1>Toby仆親狂咀吳卓羲療傷</h1><p>梁靖琪（Toby）和吳卓羲日前拍攝無綫新劇《男人之苦》外景，當正式拍攝時，Toby被臨時演員用力絆倒跌出馬路擦傷手腳，幸與吳卓羲錫錫補數。</p><p>緋聞男女吳卓羲和梁靖琪日前在薄扶林拍攝無綫新劇《男人之苦》一場淋雨戲，劇中Toby因趕時間不慎被途人絆倒，導演原本只要求臨時演員以借位方式撞倒Toby，不料該演員因過度用力，加上路面濕滑，竟將Toby撞向停在路邊的小巴。</p><p>凍到騰騰震</p><p>Toby第一時間以手遮面和保護頭部，幸好只是撞瘀手腳，工作人員連忙上前慰問。<br> Toby大歎今次是不幸中之大幸，問她傷勢時，她說：「好彩冇整親塊面，如果唔係就唔可以再拍，不過當時真係好痛，仲嚇親啲工作人員，好唔好意思。」<br> Toby表示劇中需經常淋雨，且十分不幸每次均是天氣轉涼才拍，當日她更淋了一小時雨，冷得她騰騰震，所以不用埋位時，工作人員即送上暖茶和毛巾給她。<br> 而飾演Toby丈夫的吳卓羲當時未有同場，當他得知老婆受傷時即慰問她，但又不時取笑她，吳卓羲說：「我都睇唔到，不過好彩冇事，如果我睇到一定會忍唔住笑。」Toby未有因而生氣，相反力撐他說：「我覺得如果佢喺度一定會救我。」</p><p>「想快啲拍完」</p><p>吳卓羲和Toby事後拍攝goodbyekiss場面，因Toby全身濕透，不時打冷震，當她上前親吻吳卓羲時，更不慎將朱唇撞向對方面部，Toby說：「因為我真係好凍，想快啲拍完！」<br> 採訪、攝影：王崇穎</p></body></html>