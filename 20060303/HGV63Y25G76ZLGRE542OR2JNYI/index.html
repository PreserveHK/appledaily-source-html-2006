<html><header><meta charset="utf-8"><title>彩星高層結晶品</title></header><body><h1>彩星高層結晶品</h1><p>做忍者龜做到出晒名嘅玩具商彩星，噚日公布業績，記者會上當然唔少得佢哋啲玩具，為咗方便記者影相，佢哋嘅高層好識做，扮埋Model，執行董事杜樹聲（圖右）一手就抱住個玩具BB女，業務總裁LouNovak（圖左）就一手搭住杜樹聲膊頭，呢幅咁特別嘅構圖，有冇令大家諗起近排一齣戲名，呢，有個山字嘅西片呢？<br> 講番呢個玩具BB女，咪以為係一般貨色，佢不但識得講嘢，又識瞓覺，仲識得揀飲擇食㖭！簡直真嘅一樣，唔知第時會唔會進化到要去洗手間呢？　梁鑑章攝</p></body></html>