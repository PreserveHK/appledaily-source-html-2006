<html><header><meta charset="utf-8"><title>掛米奇喺心口聽MP3</title></header><body><h1>掛米奇喺心口聽MP3</h1><p>IT產品Crossover廸士尼人物唔算新鮮，不過百老滙搞緊幾款獨賣嘅MP3機，就幾吸引。同期共推出3款廸士尼MP3機，有米奇、唐老鴨同巴斯光年，機身顏色全部都好鮮艷好搶眼，而且內置伸縮USB插頭，直頭變身一部256MBUSB記憶手指都得，娛樂同實用兼備。最緊要係全屬正牌官方產物，賣價都只係$399，跟機仲送埋襯番晒嘅耳筒同頸繩，絕非周街賣嘅老翻可比。<br><br>記者：徐影龍<br>$399（256MB）<br>查詢：捷訊（36782818）</p></body></html>