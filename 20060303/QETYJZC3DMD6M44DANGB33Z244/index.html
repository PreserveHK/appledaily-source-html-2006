<html><header><meta charset="utf-8"><title>油菜撈牛百葉賀39歲<br>雯女生日聽阿爸呻苦</title></header><body><h1>油菜撈牛百葉賀39歲<br>雯女生日聽阿爸呻苦</h1><p>昨日踏入三十九歲的鄧萃雯前晚於灣仔綵排舞台劇後，即與一中年漢撐枱腳慶牛一，極其sweet。而神秘男是專程由廈門返港為愛女賀壽的鄧爸爸，但他卻不斷向愛女訴苦。</p><p>鄧萃雯昨日三十九歲牛一，前晚她與鍾景輝在灣仔演藝學院綵排舞台劇《不期而遇的男人》，於晚上十時多排練後，便跟他分道揚鑣，開車到佐敦接載一名年逾五十的男子，往尖沙嘴金巴利道蘭香麵家消夜。</p><p>講周杰倫是非</p><p>沒化妝的雯女當時戴上墨鏡，與中年漢坐進店內靠牆一枱，由雯女點了兩碗麵、油菜及該店招牌菜白灼牛百葉，其間二人邊食邊聊，雯女更取出一份文娛報章與對方研究一番，但話題突然扯到近期新聞多多的周杰倫身上。隨後男子又跟雯女提及在內地經營餐廳生意難撈，大吐苦水說：「有時要應酬呢個，又要應酬嗰個，又唔係好好搵，唔係搵好多錢咋。」但雯女聞言未有回應。<br> 到凌晨十二時多，雯女與男子共度她踏入三十九歲的一刻後，二人便埋單，再獨自駕車返漾日居香閨。</p><p>擇偶寧缺勿濫</p><p>昨午雯女如常到演藝學院排練，由於鍾景輝亦於本月底生日，工作人員便送上蛋糕賀壽，二人互相吻賀。雯女表示，昨晚伴在她身旁慶祝生日的是她的父親，他是從內地專程返港，為她帶來驚喜，雯女說：「噚晚同爹哋消夜，佢喺廈門返嚟，佢喺嗰邊開餐廳嘅，仲帶咗我最鍾意食嘅凱撒沙律、拿破崙蛋糕同藍莓畀我。」<br> 問雯女會否渴望有男朋友？她笑說：「我奉勸女人冇拖拍，都唔一定要搵人填補空位，我𠵱家都冇時間拍拖，但老竇係我心愛嘅男人。」雯女續稱父親沒有催促她結婚，因為怕她揀錯，寧願感情懸空細心慢慢揀。<br> 採訪、攝影：娛樂突發組、卓美娟</p></body></html>