<html><header><meta charset="utf-8"><title>　　周伯通變法國名釀 - 李八方</title></header><body><h1>　　周伯通變法國名釀 - 李八方</h1><p>周伯通、白雪仙、彩虹仙子，好似風馬牛不相及，其實佢哋都係國泰頭等餐酒中文命名比賽嘅參賽作品，結果法國波爾多名釀ChateauBranaire-Ducru最後叫做「周伯通」，法國酒名字發音都有啲似「周伯通」。<br> 其中一位評判陳任話，隻酒好香醇，飲咗有種「飄逸」感覺，而金庸小說嘅老頑童周伯通，就係一個逍遙自在嘅人：「同啲酒好夾。」呢個名嘅作者區樹芬原來鍾意飲紅酒同睇武俠小說，真係識享受人生。<br> 國泰即日起會喺航班發售一百支由金庸提字「周伯通」嘅ChateauBranaire-Ducru2000年限量版酒，每支三千蚊，為「國泰愛心兒童輪椅庫」籌款，乘客喺登機前四十八小時可以透過國泰網站預訂： http://www.cathaypacific.com/dutyfree。 <br> <br> 傳真︰2623-9278<br> 電郵︰pf_lee@appledaily.com</p></body></html>