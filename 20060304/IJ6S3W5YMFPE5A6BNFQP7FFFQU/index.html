<html><header><meta charset="utf-8"><title>SONY入門DC新貴高ISO大換血</title></header><body><h1>SONY入門DC新貴高ISO大換血</h1><p>繼噚日SONY公布HDV同DV大換血後，所謂花弗就花到底！SONY入門級數碼相機嗰邊嚟緊至5月有成6款新機推出；基本功能、價錢每部機相差少少，盡量Cover不同用家為主。<br>記者：朱崇德</p><p>3"大芒配12×重炮</p><p>新版H5最大增強之處，係支12×重炮，由H1嘅自家鏡組，升級為蔡司鏡組；雖CCD只升級為740萬像素，不過最正是加入了電子防手震，同ISO1000超高感光度配ClearRawNR防噪訊，在高倍數變焦情況下都冇咁易拍到相片鬆郁矇。此外，3"芒亦係玩家焦點所在，23萬Pixels的高解析度，畫面細緻！唯一可惜是不設閃燈熱靴，否則真可與R1爭一日之長短！<br> <br> H5規格：740萬像素CCD、12×光學變焦、3"屏幕<br> $3,990（推出日期：5月）</p><p>薄身機罕見超高ISO</p><p>可能早前推出的N1超熱賣關係，所以今次部W100機面都好似略帶着佢嘅影子！<br> 830萬像素CCD、3×光學變焦配2.5"芒，在同級卡片入門機已屬頂級配置，不過最特別之處是加入了最高ISO1250功能，好處係喺卡片機最常遇到的「室內黑暗環境」，都可以用高ISO配高速快門作拍攝，真係差唔多可以包你有相睇！<br> <br> W100規格：830萬像素CCD、3×光學變焦、2.5"屏幕<br> $3,390（推出日期：4月）</p></body></html>