<html><header><meta charset="utf-8"><title>黎明、華仔傳拍《三國誌》</title></header><body><h1>黎明、華仔傳拍《三國誌》</h1><p>繼早前有傳韓星李秉憲翻拍《上海灘》純屬流料後，噚日又有韓國報章爆料，話當地有電影公司計劃開拍《三國誌》，傳聞仲打算搵黎明（右）、劉德華（左）同洪金寶演出㖭！除咗卡士勁之外，報章又話套戲嘅製作費高達二億港元，計劃明年六月去中國取景喎！</p></body></html>