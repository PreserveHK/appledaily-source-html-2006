<html><header><meta charset="utf-8"><title>　　要贏人先要吊起自己 - 李八方</title></header><body><h1>　　要贏人先要吊起自己 - 李八方</h1><p>咁可愛嘅少女，邊個咁殘忍，搞到佢半天吊？其實，佢同其餘合共一百位年輕人，噚日參加咗「RejoiceDare&amp;Care青年飛虎大挑戰」，化身成為勇猛飛虎隊精英，以一個接一個嘅方法，喺基督教青年會京士栢百周年紀念中心，高十七米嘅攀石牆，游繩順降到地下，佢哋游繩嘅距離加埋有三百二十四米，高過巴黎鐵塔，擬申請健力士世界紀錄，犀利！攀石教練鍾家偉話，游繩即係靠一條繩喺高處滑落，其間可以用一個小小儀器控制滑落速度，咁高滑落嚟，少啲膽識都唔得，年輕人可以從中挑戰自己。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>