<html><header><meta charset="utf-8"><title>張韶涵遲到唔識道歉</title></header><body><h1>張韶涵遲到唔識道歉</h1><p>張韶涵前晚出席銅鑼灣舉行嘅新碟《潘朵拉》寫真版發布會，竟然遲到成粒鐘，佢到場之後要司儀提佢先識得同fans道歉。後來張韶涵都好識做，猛讚香港男士好溫柔，有人打蛇隨棍上問佢𠵱家有冇拍拖，佢就猛咁耍手擰頭，話已經五年冇拖拍，問佢想唔想有個男朋友？佢話寧願食飯瞓覺按摩都唔想拍拖喎！</p></body></html>