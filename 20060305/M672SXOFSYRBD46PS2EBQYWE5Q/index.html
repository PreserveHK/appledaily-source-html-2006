<html><header><meta charset="utf-8"><title>錢慧儀買鞋老公煲粥</title></header><body><h1>錢慧儀買鞋老公煲粥</h1><p>錢慧儀同有錢老公馬清揚，早兩日拍拖去銅鑼灣時代廣場逛街，關仁見冇化妝嘅錢慧儀同老公都係打扮隨意。當時佢哋連續行咗四、五間運動服專門店揀波鞋，錢慧儀喺其中一間舖頭坐低試鞋時，嗲聲嗲氣問老公意見，不過馬清揚就冇乜反應，仲行咗去店外煲電話粥，錢慧儀惟有對鏡自照兼自行埋單，買咗對價值七百九十九蚊嘅NewBalance波鞋後，就嗱嗱臨同老公行去停車場攞車鬆人。</p></body></html>