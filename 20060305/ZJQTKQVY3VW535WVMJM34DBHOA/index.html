<html><header><meta charset="utf-8"><title>猴豬戀格格不入</title></header><body><h1>猴豬戀格格不入</h1><p>方力申與鄧麗欣的戀情像霧又像花，堪輿家蘇民峰指肖猴的方力申和肖豬的Stephy不算很夾，他昨日在電話中說：「方力申春天出世，佢需要火去照暖，反而舊年先係佢嘅桃花年，至於秋天出世嘅Stephy今年旺桃花。」</p><p>感情運不穩定</p><p>蘇民峰又指方力申和Stephy都不宜早婚，要到二○一二或二○一三才適合結婚，他又補充說：「雖然佢哋都係嗰年有婚姻運，但到時未必同對方結婚，有可能各自搵到另一半。」<br> 而堪輿家麥玲玲亦指方力申去年桃花較旺，麥玲玲說：「方力申今年感情運會有大變化，佢直至三十三歲感情運先穩定，而肖豬嘅Stephy命相可以嫁個有錢人，享受夫運。」她又指二人命相不夾，她說：「佢哋一齊嘅工作運會好啲，換句話說可以一齊借緋聞上位，做情侶冇咁啱。」<br> 採訪：比華利</p></body></html>