<html><header><meta charset="utf-8"><title>Hea：碧咸唔夠龍門砌　自製特別版大賣</title></header><body><h1>Hea：碧咸唔夠龍門砌　自製特別版大賣</h1><p>06年世界盃仲有唔夠3個月就殺到，港人最愛嘅英格蘭波衫更啱啱落機，到港3日即賣出30件。碧咸牌頭繼續熱賣乃意料中事，估唔到係潮流興搵龍門波衫印球星名玩自製特別版。仲有，「黃咁咁」嘅瑞典波衫竟然爆冷殺出，銷量拍得住台柱英格蘭。諗住臨開波先嚟買？到時買唔到咪怨人呀！<br><br>記者：馬慶武<br>攝影：伍慶泉<br>Model：Kristy、Yannie（Salvador）</p><p>7號仔配龍門衫</p><p>英格蘭作客紅色波衫喺2月28日全球同步發售，本地英格蘭球迷出名瘋狂，到港3日賣出30件唔出奇，碧咸波衫佔銷售量三分一唔出奇，但估唔到最快出現斷貨危機嘅會係深藍色龍門波衫。不過球迷買呢件波衫唔係印英格蘭門神占士或羅賓遜個大名，而係印奧雲、碧咸、林柏特、謝拉特等中前場球星名。波衫舖店員話因為球迷想與別不同，所以搵呢件貨量少嘅波衫自製特別版，咁就唔易同人撞衫。</p><p>瑞典無名波衫一樣hit</p><p>通常揀波衫都會同隊波嘅世界排名有關，法國、西班牙、德國、意大利呢啲一向係風頭躉，但原來瑞典波衫一樣多人要。「可能瑞典隻色夠sharp，就算未有球員名同冧巴，都一樣好賣。」店員估計之後推出嘅象牙海岸波衫都係黑馬之選，因為橙紅色夠搶眼。</p><p>Allfrom352（全部波衫原裝人名加冧巴另加約$200）</p><p>有線講波隊：我認為06世界盃冠軍係……</p><p>身為世界盃指定電視台，仲有杜汶澤「澤澤」呢隻吉祥物撐場，有線講波隊似乎已經準備好迎接世界盃，當然一早有晒冠軍心水啦。</p><p>撐阿根廷</p><p>捧巴西</p><p>捧意大利</p><p>捧英格蘭</p><p>世界盃80日環遊世界主持馮嘉奇：「今屆陣容係近12年來最強，中場林柏特、謝拉特、碧咸組合係世界一流，前線有奧雲同朗尼，後生又當打。」</p><p>就Out球星衫至搶手</p><p>買件幾嚿水波衫印名，梗係以為揀最冧嗰個球星啦！又錯！原來魯爾呢類好大機會下屆唔見影嘅球星，因有收藏價值及升值潛能，所以竟然係印名大熱。另外，舒韋恩史特加（Schweinsteiger）竟然因為個名夠長，以同樣價錢印多幾粒字而吸引捧場客。</p><p>球星衫排行榜<br>第一位：魯爾</p><p>因今年可能係佢最後一次代表國家隊而熱賣，哀哉。</p><p>第二位：碧咸</p><p>無知球迷覺得佢好波，女球迷覺得佢靚仔，點鬥？</p><p>第三位：施丹</p><p>極大機會最後一次代表國家隊比賽。</p><p>第四位：</p><p>唔係波歷克而係舒韋恩史特加，不過當日無貨，頂住先。</p><p>第五位：托迪</p><p>雖然受傷令上陣機會不明朗，但依然有fans撐。</p><p>冷門之選<br>捷克主場波衫<br></p><p>行貨無熨字，最大路熨上主將尼維特，不過鮮紅衫加暗花已經好型。</p><p>喀麥隆主場波衫</p><p>非洲雄獅，綠色傳統波衫加獅子咆哮暗花，超型！</p><p>Shoplist</p><p>352大本營（27707352）　<br> 旺角西洋菜街38-40號萬高大廈9樓B室<br> <br> PUMA旗艦店（31050991）　<br> 又一城L1-09舖</p></body></html>