<html><header><meta charset="utf-8"><title>　　肥龍伉儷丟空山頂官邸 - 李八方</title></header><body><h1>　　肥龍伉儷丟空山頂官邸 - 李八方</h1><p>近日好多人話肥龍兩夫婦真豪。此語何解？話說官場中人都希望升到做政務司司長，然後入住位於山頂白嘉道嘅官邸，日日夜夜俯瞰維多利亞港嘅景色，但係許生許太呢間大屋，只係用嚟招呼朋友食吓飯，其餘時間就由佢丟空，你話係咪好豪呢？<br> 呢個世界真係有好多種人嘅，肥龍諗住只係做兩年，所以寧願留喺禮頓山，日日望住個馬場，都唔肯入住VictoriaHouse，八方聽聞，佢兩公婆只係要求將間屋髹吓灰水就算數。<br> 至於唐唐，就自己有間大屋喺九龍塘，細路又要近返學，所以都好少喺壽山村官邸住，亦係有啲浪費。<br> 唯一鍾意住喺官邸嘅一定係煲呔，因為佢細細個就住喺警察宿舍，所以當年一升做財政司司長，都唔知幾高興，因為有得威，咁八方都講過好多次，可以咁叻住勻晒財司、政司以及特首官邸嘅人到目前只有佢一個，你唔畀佢住禮賓府，佢燒炭都似。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>