<html><header><meta charset="utf-8"><title>W950i真身到港</title></header><body><h1>W950i真身到港</h1><p>早前SE喺巴塞隆拿公布嘅W950i，挾內置4GB容量兼配搭Symbian系統，「卡士」最勁！其真身測試版日前終於在港曝光，除外形及操作接近完成階段之餘，更難得可試玩最新嘅音樂播放介面，用落真係爽！	<br><br>記者：陳國輝　<br>攝影：黃子偉</p><p>首部以Smartphone身份打入WALKMAN系列嘅W950i，記者實地試用後發現，W950i嘅Load機速度極快，而且唔似現時部份Symbian機咁，會間歇地出現窒格；至於音樂介面經重新設計過，以歌手、歌曲等項目作分類，全程用上Stylus手指嚟操作，感覺似玩PDA；另外，今次還特別加上CD封套（圖片），論誠意或更勝W800i。<br> <br> 規格：WCDMA/GSM三頻、26萬色TouchScreen、4GB記憶體<br> 推出日期：第二季</p><p>M600i打字快手</p><p>同場另一部M600i，外形幾乎同W950i一樣。最唔同係，佢主攻網絡及電郵，採用全新Dual-functionKeyboard，打字比一般手機簡單和快趣，同時可保留手機嘅美感，暫時知提供黑、白兩種色。</p><p>規格：WCDMA/GSM三頻、26萬色TouchScreen、Dual-functionKeyboard<br> 推出日期：第二季</p></body></html>