<html><header><meta charset="utf-8"><title>701收料站：魏橋前景唔會差</title></header><body><h1>701收料站：魏橋前景唔會差</h1><p>近期陸續有中型股配股集資，復牌後表現各有不同，有啲好掂，但有啲就受壓，好似上周魏橋紡織（2698）配股集資，周五復牌即跌。<br> 但經紀黃話魏橋雖然最終以下限定價配股，但就不宜對隻股睇得太淡。<br> 魏橋上周以每股12.05元，配售6894萬股新H股，集資額8.29億元，主要用於擴大毛利率較高的牛仔布生產線，配售價上下限在12.05元至12.25元之間，最終以下限12.05元定價。</p><p>芬佬肯高位要貨</p><p>魏橋上周五復牌，股價最低跌至12元，收報12.10元，跌5％。<br> 經紀黃又話，魏橋近兩三個月由11元樓下升上嚟，最高升上12.80元，而芬佬肯在12.05元接貨，其實算合理。據講今次魏橋配股反應唔錯，起碼都叫做超額認購，反映紡織股受歐美配額爭拗的困擾已一掃而空。芬佬肯高位要貨，相信隻股前景唔會差。<br> 慕容小初</p></body></html>