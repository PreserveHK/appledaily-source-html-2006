<html><header><meta charset="utf-8"><title>飯聞煮派：拋著餅　考起女總廚</title></header><body><h1>飯聞煮派：拋著餅　考起女總廚</h1><p>請來婁穎怡（Winne）入廚示範，心情着實有點緊張，尤其知道她是香港首位酒店行政女總廚、現任著名三文治連鎖店香港區執行董事，外間說她不苟言笑，不過當踏入廚房，發現Winne的執着原來只對食物不對人，經常相約朋友於家中作客的她，脫下廚師帽亦與凡人無異，甚至一樣試過拋薯餅失手、被上司點到陀陀擰。<br><br>記者：陳慧茵　攝影：林栢鈞<br>Model：Alice,Carrie@Salvador<br>示範：婁穎怡@PRETAMANGER（28084402）<br>地址：銅鑼灣希慎道18號友邦中心地下4-6號</p><p>太生語錄</p><p>徐先生剛放工歸家……<br> 徐太：咦～唔好啦！<br> 徐生：好耐未試過喇，嚟啦！<br> 徐太：咪住！我今朝整畀你嘅愛心飯盒有無食呀？<br> 徐生：梗係有啦！好好味呀！（其實畀咗秘書情人）<br> 徐太：講大話！<br> 徐生：無呀！你睇吓?!個飯盒渣都無得剩！<br> 徐太：我煮畀你嘅芫荽炒牛肉，當中嘅芫荽含胡蘿蔔素同維他命C，可以消除口臭，你聞吓自己幾咁口臭？……點解個領呔有啲口唇膏迹㗎？我今日都無搽，你……<br> 徐生：我……</p><p>一直想知廚師屋企的廚房同一般家庭有何分別，原來廚房以外更精采‥‥‥</p><p>婁穎怡Profile</p><p>婁穎怡原籍上海，少年時期在英國讀書，由於食物味道差，激發起學廚的決心，回港後不久到加拿大學廚，曾接受傳統法國菜訓練，多年來為加拿大、美國、亞洲等地餐館、酒店設計過數以百計的菜式，亦曾於香港海景嘉福酒店擔任助理行政廚師，是首位於國際酒店任職行政總廚的女性，02年9月加入PRETAMANGER擔任香港區執行董事。閒時最愛周遊列國，愛逛各地的超市、街市。</p><p>學廚篇<br>煙三文魚薯仔班戟刨薯要手快</p><p>聞煮價：$40/2人　需時：10分鐘<br> Winne：「以前喺加拿大學廚，每日臨放工前5分鐘就會有人畀100磅薯仔叫我刨薯欖，後嚟有個瑞士師傅教我整佢哋嘅家常主菜——薯餅，表面睇好似好易，但要唔煎燶煎爛其實好難，亦試過拋薯餅失手，搞到自己抹餐死。」多加麵粉可更稠身易煎，但會影響口感；太猛火又會使薯餅外燶內生，看似愈簡單的食物，其實愈難處理得好。</p><p>咩料</p><p>薯仔1個、煙三文魚150克、酸忌廉1湯匙、麵粉半湯匙、檸檬1/4個、葱少量（切碎）、鹽、黑椒、橄欖油適量</p><p>速成法</p><p>聞煮貼士：</p><p>刨薯仔要夠快，因為薯仔好快會變黑，另外煎薯餅時逐少喺邊位加油，薯餅會更加脆口易煎。</p><p>英文：PancakewithSmokedSalmonandPotato</p><p>Ingredients:1potato,150gsmokedsalmon,1tbspsourcream,1/2tbspflour,1/4lemon,dashofspringonion(dice)andproperamounteachofsalt,blackpepperandoliveoil<br> <br> Method:<br> 1.Peelthepotatoandshred,drainexudedwaterandseasonwithsaltandblackpepper.Addinflourandspringonion,stirwellandkneadintoaball.<br> 2.Sautenon-stickwokwitholiveoil,addinpotatocakeanddeep-fryeachsideovermediumheatfor3minutes,thentakeoutanddraintheoil.<br> 3.Pavethesmokedsalmonontopandspreadthesourcreamonthesurface.Servewithalittlelemonjuice.<br> <br> Tips:Shredthepotatoquicklyaspotatoshredsgetburnedeasily.Inaddition,addoilbitbybitalongtheedgeofwokwhenfryingthepotatocake.Thiswaythepancakewillgetfriedmoreeasilyandisalsocrispier.</p><p>印尼文：PancakeKentangSmokedSalmon</p><p>Bahan-bahan:1buahkentang,150gsmokedsalmon,1sendoksupkrimasam,1/2sendoksuptepungsagu,1/4buahlimun,sedikitbawangprei(dipotongkecil),garam,mericahitamdanminyakzaitunsecukupnya<br> <br> Caramembuat:<br> 1.Kupaskentangdaniris,teteskanair,bumbuidnggaramdanmericahitam,tambahkantepuangsagudanbawangprei,adukrata,adonhinggabentukbola.<br> 2.Panaskanpancidngminyakzaitun,tambahkankentang,tumiskeduapihaknyamasing-masingselama3menit,angkatdanteteskanminyakhinggakering.<br> 3.Letakkansmokedsalmondiataskentangdadar,laluoleskankrimasam,sajikandngsedikitjuslimun.<br> <br> Tips:Andaharusmengupaskentangdengancepat,karenadagingkentangcepatsekaliakanmenghitam,selainitu,ketikamenumiskentang,Andadapatmenambahkanminyaksedikitdemisedikitdariposisipinggirsupayakentangdadarakanterasalebihrenyah.<br> （繙譯：語言專家諮詢公司，電話：23648988）</p><p>家庭篇<br>紅蘿蔔薑汁芫荽湯媽媽至愛</p><p>聞煮價：$25/4人　需時：1小時<br> 話說Winne的母親對薑情有獨鍾，於是Winne嚐試將紅蘿蔔及薑同煮成湯，「將甜嘅紅蘿蔔配薑，道理其實就好似番薯糖水咁。」最後，此湯更被納入公司Menu內，成為名副其實的愛心湯。</p><p>咩料</p><p>紅蘿蔔1公斤、洋葱2個、大蒜2瓣（剁茸）、牛油30克、橄欖油30毫升、水1.5公升、薑25克、芫荽少量（切碎）、蜜糖40毫升、鹽適量</p><p>速成法</p><p>1.紅蘿蔔洗淨去皮，切成約1吋長，洋葱切絲、薑去皮切粒備用。<br> <br> 2.加入牛油及橄欖油至煲內，以中火煎香洋葱，蒜茸、紅蘿蔔、薑及水煮約45分鐘至紅蘿蔔腍身，放涼後以攪拌機拌勻。<br> <br> 3.中火滾起蜜糖及鹽調味，芫荽灑面。</p><p>聞煮貼士：</p><p>湯放涼後再以攪拌機拌勻，就可以避免攪拌時俾熱湯彈親啦！</p><p>廚師篇<br>香煎大蝦伴龍蒿忌廉醬<br>猛火封邊保肉汁</p><p>聞煮價：$50/4人　需時：15分鐘<br> 看Winne入廚絕對是樂事，簡單如煎蝦，已有不少心得分享。「煎蝦要先用猛火封邊，肉邊熟熟哋就可以鎖住肉汁水份，然後再改用中火煎煮。另外，煎完蝦鑊面留低嘅啡色粒粒千祈唔好倒，呢啲係食物嘅原味、鮮味精華所在，可以加蒜茸同白酒煎香後淋上蝦身，已經係最好嘅調味品。」</p><p>咩料</p><p>大蝦4隻、洋葱1個（切絲）、大蒜1瓣（剁碎）、橄欖油2湯匙、龍蒿（Tarragon）1棵（切碎）、白酒125毫升、忌廉250毫升、鹽及胡椒粉適量</p><p>速成法</p><p>1.洋葱、龍蒿切絲、蝦洗淨去殼去腳，加橄欖油爆香洋葱後取起，放入大蝦，以猛火每邊略煎1分鐘。<br> <br> 2.略煎蒜茸，加入白酒及忌廉煮滾，將大蝦放回鑊內同煮，加入龍蒿，以文火煮5分鐘，以鹽及胡椒調味即可。</p><p>聞煮貼士：</p><p>因為忌廉汁烹調時間較長，所以蝦略煮後要先攞起，等汁料煮滾再放入同煮，否則蝦會過熟變嚡。</p><p>朋友篇<br>蘋果牛角酥布甸必Encore之選</p><p>聞煮價：$50/6人　需時：1小時<br> 每星期總有一次在家搞Gathering，朋友堆中不乏廚師級人選，試過蘋果布甸的朋友都例必Encore，「呢款甜品概念源自英國嘅breadandbutterpudding，我將隔夜麵包改為牛角酥，牛油味更香。」</p><p>咩料</p><p>鮮奶500毫升、忌廉500毫升、呍呢嗱1條、雞蛋4隻、糖180克、原味牛角酥5個、青蘋果2個、提子乾50克、牛油適量</p><p>速成法</p><p>1.雞蛋加糖後打勻，呍呢嗱切半挑出種子，煮滾牛奶及忌廉加入呍呢嗱（連殼），放涼後倒入雞蛋，隔呍呢嗱渣。<br> <br> 2.放牛油至易潔鑊，蘋果去皮切粒後略煎，加糖2湯匙及提子，煮至蘋果呈腍身後取起備用。<br> <br> 3.牛角酥以手撕成小塊放入焗盤，注入部份雞蛋醬，於面層鋪上蘋果醬，再注入剩餘的雞蛋醬，放焗爐以160℃焗45分鐘即成。</p><p>聞煮貼士：</p><p>青蘋果比紅蘋果無咁易變色，煮後仍然有咬口，真正嘅呍呢嗱食時會見到一點點黑色。</p></body></html>