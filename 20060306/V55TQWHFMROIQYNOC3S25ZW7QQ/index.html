<html><header><meta charset="utf-8"><title>3部BlackBerry8700g連台費送你速擒上網</title></header><body><h1>3部BlackBerry8700g連台費送你速擒上網</h1><p>用手機隨街上網，呢陣風早已經盛行！最大分別，除咗手機功能不斷咁升級，網絡傳輸速度亦愈嚟愈快。好似專攻商務人士嘅BlackBerry系列，就推出首度內置EDGE技術嘅8700g。今日《蘋果》聯同CSL送出3部8700g畀讀者，再加送半年台費試玩EDGE，總值高達$16,000！只要大家睇完以下介紹，答啱問題再Fax畀我哋，咁就有機會攞獎品㗎喇！<br><br>記者：陳國輝　<br>攝影：周旭文</p><p>現時提供BlackBerry服務嘅網絡商總共三間，但講到玩EDGE高速上網，就得CSL先做到！比起用WiFi，雖然速度上略為輸蝕，但係EDGE勝在隨時隨地都可以用，唔使周圍搵AccessPoint連接網絡，流動性梗係贏晒啦！</p><p>度身服務功能齊</p><p>除咗硬件優勝，網絡商CSL更特別為BlackBerry用家提供「EmailFax」及「EasyConference」兩大服務，結合傳真、電郵、電話會議等商務功能，一雞幾味玩齊，猶如將Office擺上身咁他條！</p><p>高清巨芒玩上網</p><p>由7100g開始，BlackBerry已着重開發更多娛樂功能，力圖將無線手賬呢類咁「Pro」嘅通訊玩意，由辦公室玩到入屋！8700g特別配備QVGA高解像靚芒，可自動調節光暗度之餘，更適合採用CSL獨家EDGE服務上網，用巨芒瀏覽網上資料，感覺特別爽。此外，CSL用家更可透過呢部機獲取JAVA《蘋果日報》及路透社24小時新聞，不論圖片、文字都經過FitScreen特別處理，包保你喺街都睇得舒舒服服！</p><p>商務分唇夠體貼</p><p>講到底，BlackBerry系列仍然主攻行政人士，所以CSL就為8700g提供咗兩項特別商務分唇。其中，「EmailFax」就針對經常會收發電郵及傳真嘅用戶而設，特點係提供雙向收發服務，比其他網絡僅提供單一接收或單一發送嚟講，可叫相當齊全！至於另一項「EasyConference」，佢強在能一次過接通8個電話號碼，並同時間進行電話會議，並只需要繳付一程漫遊服務費，真係可以幫公司慳番唔少錢！</p><p>PROFILE</p><p>處理器：IntelXScale312MHz<br> 記憶體：64MBFlashMemory及16MBSDRAM<br> 制式：GSM850/900/1800/1900<br> 體積：110×69.5×19.5mm<br> 重量：134g<br> 屏幕：6萬5千色QVGA芒<br> 通話時間：240分鐘<br> 備用時間：384小時<br> 主要功能：QWERTY鍵盤、GPRS/EDGE技術、EmailFax、EasyConference、MP3鈴聲、音樂播放器、藍芽V2.0<br> 售價：$4,388（淨機）<br> 查詢：1010（29881010）</p><p>遊戲篇：<br><br>第一關：估下載時間</p><p>透過CSL綜合網絡，用BlackBerry8700g單撈一張JAVA《蘋果日報》的新聞圖片，估計需時幾耐？（貼士：2秒至8秒，測試地點為中環區）</p><p>第二關：選擇題</p><p>1.CSL獨家為BlackBerry8700g提供嘅上網技術叫咩名？<br> A.GPRS	B.WiFi	C.EDGE<br> <br> 2.「EasyConference」最多能一次過接通幾多個號碼，同時進行電話會議？<br> A.7	B.8	C.9<br> <br> 3.「EmailFax服務」提供邊一類型嘅傳真及電郵服務？<br> A.只可接收	B.只可發放	C.雙向收發<br> <br> ‧必須憑報紙上的參加表格才可以參加遊戲。</p></body></html>