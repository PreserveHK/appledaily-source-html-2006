<html><header><meta charset="utf-8"><title>必睇景點：小朋友看香港景點童話化</title></header><body><h1>必睇景點：小朋友看香港景點童話化</h1><p>鄰近山頂纜車總站嘅中環聖約翰大廈，大堂已經變身成展覽館，展出本地最具才華小畫家嘅傑作。今次展覽全部畫作均來自山頂凌霄閣繪畫比賽，以「我看香港」為主題，集合咗262幅來自全港各小學及特殊學校學生嘅作品，以香港各景點為主。展覽至今個月31日，快啲嚟睇睇香港未來主人翁點睇香港啦。</p></body></html>