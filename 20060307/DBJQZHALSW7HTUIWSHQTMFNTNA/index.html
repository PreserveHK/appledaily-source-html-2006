<html><header><meta charset="utf-8"><title>花𡃁Can：亂得嚟……靚</title></header><body><h1>花𡃁Can：亂得嚟……靚</h1><p>小記自問係一個懶惰、打扮經常亂糟糟嘅人。由細到大都俾阿媽教訓，女孩子要整齊先會漂亮。今日，我就可以大大聲話畀媽咪聽潮流興亂，亂得嚟仲可以好靚㖭！無論你長髮定短髮，一樣可以亂得有型、亂得起！想掩飾自己懶惰嘅性格，快啲學幾招凌亂style，出街又快又型！<br><br>記者：許維雅<br>攝影：伍慶泉<br>Model：Josephine@PureModels、Kitty@Salavdor<br>Hair&amp;Makeup：Meegan@MaeVon（assistant：Kinki）</p><p>最啱短髮女生</p><p>未摸清自己應該點樣set「亂髮」前，首先要參考LeSalon髮型師Patrick的意見。「現時嘅styling都會興少少凌亂感，但一定唔會好強烈。我認為最啱中長度髮型嘅女仔整，因為可加強頭髮texture。長髮女生反而唔適合，因整得太亂會睇唔到啲wave，浪費晒電髮嘅心血！」</p><p>瓜子面形要紮起</p><p>長頭髮、面長長、瓜子面形的美少女最適合set一個紮起而有少少凌亂的髮型，一來可以突出下巴輪廓，二來亦可帶點斯文貴氣。</p><p>Step</p><p>1.頭髮夾鬈或電鬈，然後將髮腳用teasing方法削鬆。<br> <br> 2.前陰梳起夾高，其餘頭髮捲兩捲夾起。<br> <br> 3.髮尾部份再削鬆，將兩側頭髮挑起營造凌亂效果。</p><p>PatrickTips</p><p>長面女生切忌將額前髮陰梳得太高；圓面女生可以梳高啲，避免梳起所有頭髮，要留兩束在兩邊面頰。</p><p>打風短髮有型格</p><p>雖然短髮set起來冇咁多變化，但如果set得凌亂，可以好有型、好cool。加上短髮給人中性感覺，配合得好潮流感會好出。不過，年紀較大嘅就不太適合此髮型，若做得唔好，弄巧反拙之下會變得更老。</p><p>Step</p><p>1.髮根梳鬆令頭髮更立體，製造凌亂感。<br> <br> 2.用手抓亂，令頭髮方向變得不規則。<br> <br> 3.以髮泥和噴髮膠定型。</p><p>PatrickTips</p><p>Set此髮型後清洗較麻煩，因為髮根較亂，髮腳打結。所以洗頭前要先落護髮素過水，然後才洗頭。</p><p>披頭散髮顯魅力</p><p>一把長長頭髮放散整亂，會帶點點女人味。額前髮陰最好留長夾起，或貼額梳在一邊，切勿留碎陰或齊陰。頭骨較大嘅女仔唔適宜set此頭，因會令頭部顯得更大。</p><p>Step</p><p>1.先把頭髮電鬈或set至微鬈。<br> <br> 2.分層由底部開始削鬆，削得愈厚愈好。<br> <br> 3.用噴髮膠定型，用髮夾把髮陰夾起。</p><p>PatrickTips</p><p>這個髮型要頭髮夠厚先好睇，太薄會不倫不類。做過負離子直髮嘅亦難做此髮型。</p><p>亂即是美</p><p>Set髮精讀</p><p>基本上要set凌亂美髮型，只要學識兩種技巧，想幾亂幾靚都冇問題。</p><p>亂配搭</p><p>一頭亂髮都要配襯適合衣服，最好是左披右搭，製造不整齊嘅視覺效果，這才令人覺得有整體形象可言。否則只會以為你是趕時間或不修邊幅，才以亂髮上街。</p><p>盡顯貴氣</p><p>紮起馬尾夠貴氣，可以選擇一些grand少少嘅衫，出席不同場合，如生日party或disco等，隆重得嚟又夠潮。<br> <br> SUNAOKUWAHARA黑色背心byI.T$2,199<br> pasdecalais杏色薄紗披肩byI.T$1,899<br> 黑紗圍巾byZUCCA$2,999</p><p>中性夠爽朗</p><p>短髮最啱穿中性服，好能帶出潮流感，尤其着褲比較適合。</p><p>發放女人味</p><p>想有成熟效果，穿一條性感連身裙就可以，或causalwear都能令人很有吸引力。　</p><p>Shoplist</p><p>ZUCCA	（25045216）<br> I.T	（28816102）<br> b+ab	（28811090）</p></body></html>