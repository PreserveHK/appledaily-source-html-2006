<html><header><meta charset="utf-8"><title>飯聞煮派：彩椒涼瓜帶子　甘甘哋抗流感</title></header><body><h1>飯聞煮派：彩椒涼瓜帶子　甘甘哋抗流感</h1><p>自從廣州有人死於禽流感後，先發覺呢個不治之症殺到埋身，千祈咪睇小一個乞嗤兩行鼻涕同幾聲乾咳，究竟點先可以逃過一劫？營養師話增強身體抵抗能力已經係防流感嘅最高境界，我就話一路食飯一路防流感先係最高境界至真！<br><br>記者：盧家蕙　攝影：何家亮　<br>Model：Wysam&amp;Julie@Salvador　<br>示範：中菜總廚黃海明@CafeMarco　<br>地址：尖沙嘴海港城馬哥孛羅香港酒店　<br>鳴謝：高級營養師黃榮俊</p><p>太生語錄</p><p>王生：嘩，廣州有人染上禽流感死咗呀！<br> 王太：係咩？學營養師話齋，由生活習慣入手，平日食多啲有維他命A、B、C、E、鋅、鐵、硒同蛋白質嘅嘢，增強抵抗力，個人健康啲，自然無咁多病痛啦！<br> 王生：乞‥‥‥嗤！<br> 王太：都叫咗你凍就着番件衫㗎啦，幾十歲人仲扮大隻！<br> 王生語：打個乞嗤啫，你夠幾十歲人，咪又係着埋啲十八廿二嘅衫扮青春！<br> 王太：衰佬你講咩呀?!</p><p>彩椒涼瓜帶子　微甘鮮甜</p><p>聞煮價：$150/3人　需時：20分鐘<br> 怕嚐涼瓜的苦澀，想不到在彩椒及帶子的化學作用下，瓜肉軟腍，苦味一閃而過，留下的只有微甘的味道，爽脆的彩椒、鮮甜彈牙的帶子也帶有少許瓜味，令清淡的食材增添不少食味。</p><p>咩料：</p><p>青、紅、黃椒各1個、涼瓜1條、帶子半磅、調味適量</p><p>速成法：</p><p>1.彩椒切片，涼瓜開邊飛水。<br> <br> 2.急凍帶子先解凍，飛水後撈起。<br> <br> 3.先炒彩椒，再落涼瓜及帶子炒熟，加適量調味即成。</p><p>聞煮貼士：</p><p>食涼瓜唔一定苦過deedee嘅，你可以先開邊，烚一烚佢，出咗啲苦味就會順口好多。<br> 抗流感成份：彩椒及涼瓜含大量維他命A及C，帶子則有蛋白質及鋅。</p><p>英文：ColorfulPepper,BitterCucumberandScallop</p><p>Ingredients:1pieceeachofgreen,redandyellowpeppers,1bittercucumber,1/2lb.scallopsandproperamountofseasonings<br> <br> Method:<br> 1.Slicecolorfulpeppers,cutopenthebittercucumberandquick-boilinhotwater.<br> <br> 2.Defreezethefrozenscallops,quick-boilinhotwaterandtakeout.<br> <br> 3.Stir-frycolorfulpeppersfirst,thenaddinbittercucumberandscallops,stir-fryuntilcooked,andaddproperamountofseasoning.Serve.<br> <br> Tips:Bittercucumberisnotnecessarilybitter.Cutopenthebittercucumberandboilinwaterforawhiletogetridofthebitternesssothatitwilltastebetter.</p><p>印尼文：CahPitaPareCabaiBerwarna-warni</p><p>Bahan-bahan:1buahcabaihijau,cabaimerahdancabaikuning,1batangpare,230gpita,bahanbumbusecukupnya<br> <br> Caramembuat:<br> 1.Iriscabai-cabai,belahparedanrebussebentar.<br> <br> 2.Cairkanpitaygtelahdibekukan,rebussebentar,angkat.<br> <br> 3.Tumiscabai-cabaidulu,lalutambahkanparedanpita,tumishinggamatang,bumbuidansajikan.<br> <br> Tips:Andadapatmembelahparedulu,lalumerebussebentarsupayamengeluarkanrasapahitdanpareakantidakterasapahitlagi.<br> <br> （繙譯：語言專家諮詢公司，電話：23648988）</p><p>猴頭菇竹笙炒斑片　浸雞湯更入味</p><p>聞煮價：$150/3人　需時：2小時30分鐘<br> 多數煲湯入饌的猴頭菇肥大肉厚，炒起來最能吸收食材味道，所以配襯清鮮的斑片來炒，沒有搶走獨有菌香，吃起來啖啖肉，既食到斑片的鮮美，又嗒到猴頭菇點點香甜味！</p><p>咩料：</p><p>猴頭菇5隻、斑片斤半、竹笙2両、冬菇4隻、雞湯、糖、鹽適量<br> 醃料：鹽1/4茶匙、生粉、胡椒粉各少許</p><p>速成法：</p><p>1.猴頭菇及竹笙先切片，後拖水。<br> 2.以上材料加冬菇用雞湯浸軟一小時。<br> 3.斑片放入醃料撈勻，泡嫩油至8成熟，撈出瀝乾油份待用。<br> 4.落鑊炒起猴頭菇、竹笙及冬菇，最後放入斑片，調味後即成。</p><p>聞煮貼士：</p><p>猴頭菇及竹笙拖水之後，唔好貪快即刻落鑊炒，肯定唔入味㗎！解決辦法係用雞湯浸軟，落鑊炒時就自然可以將味道鎖到實一實啦！<br> 抗流感成份：猴頭菇、竹笙含硒及鋅，斑片亦屬海鮮，同樣有豐富的蛋白質及鋅。</p><p>番茄鮮腐竹炒牛柳　香口軟腍</p><p>聞煮價：$60/3人　需時：20分鐘<br> 經營養師這麼一提，省起由細食到大嘅番茄炒牛柳，是如此的營養豐富，除了酸甜開胃的主角番茄外，牛柳亦香口腍軟，下次不妨建議媽媽加埋鮮腐竹，蛋白質更加強勁㗎！</p><p>咩料：</p><p>番茄3個、腐竹半包、牛柳條300克、糖、鹽適量。<br> 醃料：生抽1/2湯匙、生粉1茶匙、麻油、胡椒粉各少許。</p><p>速成法：</p><p>1.腐竹先浸至軟身，切片飛水。<br> <br> 2.番茄洗淨，切件留用。洗淨牛柳肉，抹乾，放入醃料拌勻，泡嫩油撈出，瀝乾油份上碟。<br> <br> 3.放入番茄略為爆炒，加入腐竹及牛柳肉炒勻至熟，放入調味料，上碟伴上葱花即可。</p><p>聞煮貼士：</p><p>記得腐竹用溫水浸20分鐘先好落鑊炒，如果唔係咬到牙都軟呀！<br> 抗流感成份：番茄有維他命A，牛肉則含有蛋白質、維他命B6及鐵。</p><p>西瓜蒜子蓮葉湯甜甜哋兼殺菌</p><p>聞煮價：$20/3人　需時：1小時10分鐘<br> 此湯經友人試驗過，她說：「有排好鬼熱氣，之後叫阿媽煲咗呢個湯，蓮葉好香，甜甜哋幾好味！飲完第二日好神奇咁好番好多！」因為西瓜的維他命C同蒜子的黃酮素發揮了作用，不但殺菌仲即時增強抵抗力，最正斗係平靚正嘛！</p><p>咩料：</p><p>西瓜1/4個、蓮葉大半塊、蒜頭2個</p><p>速成法：</p><p>1.蒜頭切成薄片。<br> <br> 2.西瓜切成三角片後備用。<br> <br> 3.蓮葉切成小片後飛水，撈起。<br> <br> 4.把所有材料放入鍋中，蓮葉墊底，西瓜排好放面，最後是蒜子，燉上一小時即可。</p><p>聞煮貼士：</p><p>處理蓮葉時，首先就要識分底面，因為面層摸上去有毛茸同好易甩色，所以最好先飛水，等佢甩減啲色，無咁嚡身，燉完煲湯就唔會又綠又黃啦！<br> 抗流感成份：西瓜有豐富維他命C，蒜子的黃酮素可增加抵抗力。</p><p>營養師黃榮俊話……</p><p>「預防呢一類傳染病，老土啲講句都係預防勝於治療。」不過食多啲以上介紹過嘅菜式，針對性吸收營養，對預防禽流感亦有一定幫助。</p><p>抗流感營養素大解構</p><p>1.維他命A<br> 促進上呼吸道及血管組織的修復，天然抗氧化功效，可增強免疫系統功能。<br> <br> 2.維他命B6<br> 有助蛋白質的吸收，提升免疫力。<br> <br> 3.維他命C<br> 強力抗氧化劑，可增強身體的抵抗力，加快身體痊癒。<br> <br> 4.鋅<br> 具抗病毒功能，可預防感冒。<br> <br> 5.鐵<br> 具抗氧化功能，為細胞提供充足的血液。<br> <br> 6.硒<br> 幫助維他命E的抗氧化功能。<br> <br> 7.蛋白質<br> 製造及合成白血球的重要材料，幫助維持淋巴球和抗體的數量。</p></body></html>