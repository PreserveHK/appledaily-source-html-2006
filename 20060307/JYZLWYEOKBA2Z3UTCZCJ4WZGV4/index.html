<html><header><meta charset="utf-8"><title>訪京五天　拜會八部委六省市領導<br>煲呔：同曾慶紅傾一晚</title></header><body><h1>訪京五天　拜會八部委六省市領導<br>煲呔：同曾慶紅傾一晚</h1><p>【本報訊】首次到北京列席全國人大會議的特首曾蔭權，昨天總結行程時表示，在京期間先後與國家主席胡錦濤、總理溫家寶及國家副主席曾慶紅會晤及交談，他引述國家領導人對他本人及曾班子工作予以肯定及支持，並送上鼓勵說話，暗示中央對其支持不變。<br> 在京五天期間，曾蔭權先後拜訪八個國家部委及珠三角六個省市領導，但未與國家領導人正式會面，惹來不少傳言。<br> 曾蔭權昨天總結行程時自行解畫，先表示此行收穫豐富，希望成功爭取下個黃金周，開放泛珠地區六個省市居民自由行來港旅遊，其後主動指出，先後在多個場合與國家領導人交談，如上周五，即抵埗後翌日晚上，與掌管香港事務的國家副主席曾慶紅「傾咗一晚」；周六晚則與港澳辦主任廖暉會面近一句鐘。</p><p>稱工作獲胡溫肯定</p><p>曾蔭權自稱與曾慶紅會面時「無所不談」，交代政改方案被否決後特區最新情況，指「佢（曾慶紅）對我哋現時嘅工作，對我做事嘅方針同對最近嘅表現，對特首嘅功夫，對領導班子嘅功夫，對整個政府嘅功夫係確定、滿意，而且表示會繼續支持。」<br> 剛過去周日人大會議開幕期間，曾蔭權則有機會與胡錦濤及溫家寶交談，他引述兩人稱，「整體嚟講，佢哋對香港𠵱家嘅處事方針，特別對特首、領導班子同特區政府嘅工作（予以）肯定同充份支持，亦講咗好多鼓勵說話」，暗示個人仍獲中央領導寵信。<br> 問到獲中央高度讚揚，會否令他○七年競逐連任特首鬆一口氣時，曾蔭權沒正面回應，只稱「做特首每日都係戰戰兢兢咁做，（我）未曾試過有鼓勵就鬆懈，或者唔鼓勵你你就會沮喪，我覺得得到香港市民支持，已經係無限嘅光榮。」<br> 至於有否與曾慶紅討論「倒曾」一事，曾蔭權強調，「冇理由將自己都唔信嘅嘢，拎出嚟同國家副主席傾」，他重申會盡力與市民、各黨派、人大及政協代表加強溝通。</p></body></html>