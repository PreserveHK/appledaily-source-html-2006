<html><header><meta charset="utf-8"><title>楊恭如講完金講心</title></header><body><h1>楊恭如講完金講心</h1><p>楊恭如噚日接受商台訪問，提到佢呢幾年主力喺內地拍戲，應該賺唔少，恭如話：「拍一集都收到五位數字酬金，上年都拍咗六十集呀！」再問恭如會唔會喺內地識番個男仔？佢話：「𠵱家冇，我覺得男仔要專一，如果畀到安全感我就最好啦！唔一定要畀附屬卡，呢啲唔重要。」不過恭如強調唔鍾意姊弟戀喎。</p></body></html>