<html><header><meta charset="utf-8"><title>車路事：TriumphSpeedTriple1050<br>M:i:II戰車重裝加辣</title></header><body><h1>車路事：TriumphSpeedTriple1050<br>M:i:II戰車重裝加辣</h1><p>成日聽人講話一代不如一代，新不如舊，計我話世事無絕對；好似英國老牌車廠Triumph，為令經典的SpeedTriple955i延續，於是特別推出新一代、更強版本SpeedTriple1050。其實新車早在2005年已在老家英國推出，但由於反應出乎地熱烈，香港到最近才得到配額，新車之所以備受歡迎，因為它無論性能和設計上都經過改良，而且效果比上一代更出色，既有傳統的ClassicFeel，亦有比賽車更強的裝備。所以話，新不一定不如舊！	<br><br>記者：黃婉冰　<br>攝影：周旭民　<br>模特兒：Teddy<br>查詢：MFJebsebAutomotiveLimited（22340562）</p><p>設計小變摩登經典CrossOver</p><p>首先，別以為今次新出這部SpeedTriple1050個樣會同佢「大佬」（即上一代的955i），會有好大分別，因為今次新車的改動只屬於局部性，好似死氣喉、咪錶前fork、座位、尾燈，所以只睇外表，你只會覺得他們似對雙生兒。雖然聽落好似變動不大，但只要你再內內外外仔細欣賞，會發覺新車是一部經典與摩登的結晶品，所有最頂級、最時尚的賽車配件，全都裝在典型的英國電單車車殼下，新與舊Crossover的設計，相比起「大哥」有更多吸引人的地方！</p><p>性能大躍進</p><p>說到尾，Triumph始終是英國電單車老大哥，單靠賣樣又怎能在車壇立足至今？所以講內涵，他一樣有。新車在性能方面改良不少，引擎容積比以前增加了95cc，馬力由120匹提升至130匹，而扭力亦由10.2kgm提升至10.7kgm，加上經過改良的六前速波箱，無論加速或掟彎都比以前更強，一經高速行車，其低轉高扭的優良基因就會表露無遺。</p><p>「大哥」955i亮相《MissionImpossibleⅡ》</p><p>講開SpeedTriple1050，不得不提其「大佬」955i，話晒人家曾幾何時都喺荷李活巨片《MissionImpossibleⅡ》度亮過相，而且重同湯告魯斯做拍檔出生入死，搵得佢做靚佬湯架戰車，當然有佢過人之處。想當年，955i被視為「最靚街車」，一推出又被選為BikeOfTheYear，咁威水，睇嚟「細佬」都遺傳咗唔少優良血統喎！</p><p>TriumphSpeedTriple1050規格</p><p>引擎：1050cc四衝水冷DOHC並列三汽缸<br> 馬力：130ps/9100rpm　<br> 扭力：10.7kgm/5100rpm<br> 傳動：濕式多片6前速鏈傳動<br> 輪胎：（前）120/70ZR17（後）180/55ZR17</p><p>出車資料</p><p>車價：$125,000<br> 保險：$14,972（以0NCB計算）<br> 牌費：$1,397<br> 出車總計：$141,369</p><p>供款計算機</p><p>車價：$125,000<br> 首期：$21,205<br> 利率：6%　年期：3年<br> 每月供款：$3,939×36期</p></body></html>