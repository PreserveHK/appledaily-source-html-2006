<html><header><meta charset="utf-8"><title>　　李少光潮捧李安大導 - 李八方</title></header><body><h1>　　李少光潮捧李安大導 - 李八方</h1><p>啱啱奪得奧斯卡最佳導演嘅華裔導演李安呢排可謂紅到發紫，成為華人社會嘅焦點，就連港府推行優才計劃亦關李安事。<br> 話說保安局局長李少光噚日同立法會滙報推行優才計劃嘅內容，會上唔少議員質疑計劃審批過於寬鬆，又准佢哋先嚟香港後搵工，擔心會搶本地優才嘅飯碗。<br> 李少光就話，政府想吸納嘅係世界頂尖嘅人才，好似李安咁，「如果李安申請嚟香港，可以帶動本港電影業發展，如果條件唔寬鬆啲，就好難同其他地區競爭人才。」李少光仲話，呢啲頂尖人才只係得好少數目，唔知李大導有冇興趣嚟香港發展，幫手振興香港電影業呢？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>