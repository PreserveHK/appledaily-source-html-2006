<html><header><meta charset="utf-8"><title>「佢係高層個女，邊敢鬧佢？」<br>吳卓羲買Toby怕</title></header><body><h1>「佢係高層個女，邊敢鬧佢？」<br>吳卓羲買Toby怕</h1><p>梁靖琪（Toby）及吳卓羲合作拍攝新劇《男人之苦》期間傳不和，昨日二人齊出席《男》劇拜神儀式，Toby踢爆男方曾因病要中斷拍攝，更表示：「出嚟做嘢梗要俾人蝦。」吳卓羲則反擊說：「佢係高層（梁家樹）個女，邊個敢鬧佢？我仲想繼續撈㗎！」</p><p>梁靖琪、吳卓羲、劉松仁及蘇玉華等，昨日齊集將軍澳電視廣播城，出席新劇《男人之苦》的開廠拜神儀式，一眾演員誠心上香，祈求拍攝順利。</p><p>承認有NG</p><p>吳卓羲與Toby一向新聞多多，早前有雜誌報道指兩人傳緋聞，之後再傳出不和消息，更有指吳卓羲在拍攝《男》劇時與工作人員以粗口打油詩暗寸Toby頻吃NG，阻礙其他人準時收工。昨日Toby表示不相信有關報道，並說：「全組人都好斯文，冇人講粗口。」談到有指她頻吃NG，Toby承認有NG，但情況不算嚴重，更反指吳卓羲曾因病令全組人被迫停工，她說：「NG就一定有，但係唔多囉，反而吳卓羲就試過一次返到嚟病到頂唔順要走。」</p><p>預咗俾人蝦</p><p>問Toby可有向父親兼無綫高層梁家樹投訴被人欺負？她說：「媽咪話俾人蝦係預咗，出嚟做嘢梗要俾人蝦。」吳卓羲受訪時亦否認曾以粗口罵Toby，他說：「佢係高層個女，邊個敢鬧佢？我仲想繼續撈㗎！」<br> 採訪：卓美娟<br> 攝影：葉君海</p></body></html>