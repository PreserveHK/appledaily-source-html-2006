<html><header><meta charset="utf-8"><title>諾記6280加料玩3G</title></header><body><h1>諾記6280加料玩3G</h1><p>諾記玩滑蓋Design都唔係第一次，繼舊年聖誕前夕推出咗N6270之後，今回再續前緣，新作N6280首先將原來嘅Body修飾過，然後再加入3G制式，比前作玩多咗VideoCalls功能，兼且能漫遊到日本，都可算加重料！</p><p>視像電話密密傾</p><p>談到外形，大家咪期望有好大突破！皆因N6280只係繼承咗前作款式，例如滑蓋設計、DCLook，甚至長闊度亦相當接近！不過，重量就比以前輕咗10g，而功能方面，就由原來GSM四頻，搖身變成為一部3G機，配合機頂視像鏡頭，Face-to-Face傾電話都掂。<br> 𠵱家由3香港率先發售N6280黑色版本，另推出上台回贈以及二人出機價；而稍後，市面上亦將會推出白色版本，如果有心玩白機，不妨耐心等吓喇！記者：陳國輝</p><p>規格：<br> WCDMA/GSM三頻<br> 200萬像素鏡頭<br> 視像通話<br> miniSD卡槽<br> <br> 查詢：3香港（31628888）</p></body></html>