<html><header><meta charset="utf-8"><title>飯聞煮派：食住飯補身</title></header><body><h1>飯聞煮派：食住飯補身</h1><p>自從上星期發生因懷疑飲用中藥沖劑猝死事件後，我呢個中藥fans決定來個大平反！雖然不是所有食材都可以隨便服用，但今日我請來著名中醫師關之義，介紹一下有溫和藥性嘅中式藥膳菜，當中有天麻、鮮人參、杭菊同花旗參等，證明只要配搭得宜，中藥膳一樣可以係絕佳補品！<br><br>記者：羅灝汶<br>攝影：伍慶泉<br>Model：Winnie<br>鳴謝：關之義醫師、明閣（地址：旺角上海街555號<br>電話：35523388）</p><p>天麻薑末石斑粒煲仔飯　無油治頭痛</p><p>聞煮價：$60/4人<br> 需時：35分鐘<br> 出街食煲仔飯，唔係臘腸肉片就係北菇蒸雞，加上街外的煲仔飯好多油份，健康極有限啦！呢一個天麻薑末石斑粒煲仔飯全無油份，但味道就恰到好處，而且夠晒清新。<br> 關醫師：「天麻有治頭痛、目眩、胃寒、風濕痛等功效，又可以暖胃驅寒，好啱呢一個天氣反常嘅季節食用，而且藥性平和，配任何食物都可以。」</p><p>咩料</p><p>3片天麻、4粒紅棗、4隻日本花菇、6両石斑肉、3両白米、適量薑米、生粉、雞粉、鹽及糖</p><p>速成法</p><p>1.先洗淨白米，用生粉、雞粉、鹽及糖醃石斑肉備用。<br> <br> 2.用砂煲將白米煮熟，熟透前10至15分鐘將薑米、天麻、紅棗、石斑肉及花菇加入煲中。<br> <br> 3.校至中慢火煲10分鐘即可。</p><p>聞煮貼士</p><p>秘訣在於火！首要將飯煲至6至7成熟，收水後先至放入所有材料，記緊將火校至中慢度數，等待煲蓋嘅小洞出煙就成功喇！焗飯完成前都唔好打開蓋呀，仲有，熄火後焗15分鐘先好食呀！</p><p>英文<br>RiceinCasserolewithGastrodiaElata,GingerandGaroupa</p><p>Ingredients:3slicesofgastrodiaelata,4reddates,4Japaneseflowermushrooms,230ggaroupafillet,110gwhiterice,properamounteachofchoppedginger,cornstarch,chickenpowder,saltandsugar<br> <br> Method:<br> 1.Cleanwhitericeandmarinategaroupawithcornstarch,chickenpowder,saltandsugarforlateruse.<br> <br> 2.Cookriceinacasserole,addchoppedginger,gastrodiaelata,reddates,garoupaandmushroomintothecasserole10-15minutesbeforethericegetcookedthrough.<br> <br> 3.Turntomedium-lowheatandbraisefor10minutes.Serve.<br> <br> Tips:Thekeyistocontroltheheat.First,cookthericeuntil60-70%doneandaddinalltheingredientswhenthewaterdriesup.Remembertoreducetheheattomedium-lowandwaituntilsmokecomesoutfromthesmallholeofthecasserolelid.Donotopenthelidbeforethericeiscookedthrough.Remembertoleavefor15minutesafterturningofftheheatandthenserve.</p><p>印尼文<br>NasiSapoGaroupaJaheGastrodiaTuber</p><p>Bahan-bahan:3lembargastrodiatuber,4bijibidaramerah,4buahjamurJepang,230gdagingikangaroupa,110gberasputih,jahe,tepungsagu,ajinomoto,garamdangulasecukupnya<br> <br> 1.Bersihkanberasputih,bumbuidagingikangaroupadngtepungsagu,ajinomoto,garamdangula,sisihkan.<br> <br> 2.Masakberasputihdlmsapohinggamatang,10-15menitsebelumnasimatang,tambahkanjahe,gastrodiatuber,bidaramerah,dagingikangaroupadanjamur.<br> <br> 3.Masakselama10menitdngapisedang,sajikan.<br> <br> Tips:Andaharusmemperhatikanapi!Yangpertama,Andamemasaknasihingga60-70%matangdulu,setelahairagakmengering,Andabarumenambahkanbahan-bahanlain,laluAndaharusmemasaknasidenganapisedangatauapikecilsehinggalubangdiatassapotersebutmengeluarkanasap.Janganmembukatutupansapodulu,setelahmematikanapi,Andasebaiknyamasihmenunggu15menitlagisupayanasisapoterasalebihenak!<br> <br> （繙譯：語言專家諮詢公司，電話：23648988）</p><p>藥膳炒蝦球　人參先浸熱水</p><p>聞煮價：$80/4人<br> 需時：20分鐘<br> 藥膳炒蝦球入面有鮮人參及杞子，兩者合用就有保中益氣、明目等作用。<br> 關醫師：「人參類絕對唔可以配合蘿蔔煮食，因為會中和所有功效，而鮮人參及杞子都好適合經常食用，有助保養身體，利於維生，而且全無副作用，大人小朋友都啱食。」</p><p>咩料</p><p>2支鮮人參、6両蘆笋、8両虎蝦、適量生粉、雞粉、鹽、杞子、蒜茸、薑及葱</p><p>速成法</p><p>1.將虎蝦洗淨，除腸去殼，用鹽、生粉、雞粉醃蝦肉30分鐘備用。<br> <br> 2.將蘆笋及鮮人參切粒，蝦肉、蘆笋及鮮人參飛水。<br> <br> 3.用蒜茸、薑及葱爆鑊，猛火將所有材料炒熟即可。</p><p>聞煮貼士</p><p>記得先將虎蝦除腸去殼，喺蝦中間𠝹一刀，可以令到蝦肉炒煮時更加易熟，蝦類炒煮時要用猛火猛油，如果用溫油煮蝦，會令到蝦肉變霉。如果想鮮人參有更好嘅食療效果，可以喺炒菜前放入熱水中浸泡一陣，效果就更好喇！</p><p>花旗參螺頭燉雞湯　唔夠瞓最啱</p><p>聞煮價：$100/4人<br> 需時：4小時<br> 呢碗湯除咗夠晒清甜，亦有相當的食用療效，而且補氣活血，滋陰強身，補而不燥，啱晒一啲唔夠瞓嘅朋友飲用，關醫師一睇小記個樣就同我講：「叫媽媽煲呢個花旗參螺頭燉雞湯你飲啦，對你好有幫助㗎。」果然厲害！<br> 關醫師：「花旗參有養陰益肺氣、增強體質、益補肝腎等療效，唔夠瞓好啱飲，不過亦唔可以將蘿蔔同花旗參同時煮埋。」</p><p>咩料</p><p>3両花旗參、1/2隻鮮老雞、6両金華火腿、2隻螺頭、1塊薑、8両豬𦟌</p><p>速成法</p><p>1.先將所有材料洗淨，將鮮老雞、螺頭、豬𦟌及金華火腿拖水。<br> <br> 2.將所有材料放入燉鍋之中。<br> <br> 3.加入清水於鍋中，浸過材料表面，燉4個小時即成。</p><p>聞煮貼士</p><p>記得將所有材料拖水，金華火腿可以最後先放鑊拖水，老雞、螺頭、豬𦟌都要拖熟，咁碗湯先會清甜，如果你想湯味濃啲，可以加入上湯、雞湯去取代清水。</p><p>菊花浸時蔬　明目唔腥</p><p>聞煮價：$40/4人<br> 需時：15分鐘<br> 菊花水有好大醫療效果，加上杞子，就有清肝熱、明目、退翳等功效，杭菊有平肝息風、養顏、保腎益肝等作用，加上豆苗就有更高食療效果，一來可以清腸胃，進食時有淡淡菊花香氣，亦有提神用途。<br> 關醫師：「簡單嘅一道清菜菜式已經可以有保健效用，最啱忙碌嘅香港人啦！」</p><p>咩料</p><p>3両杭菊、10両豆苗、適量鹽、糖、油、薑汁、孖蒸、杞子、黃菊及白菊</p><p>速成法</p><p>1.先用熱水泡杭菊4分鐘，待出味。隔出杭菊，留下菊水備用。<br> <br> 2.將豆苗拖水，落鹽、糖、油、薑汁、孖蒸炒豆苗。<br> <br> 3.最後加入杭菊水，再將黃菊、白菊及杞子放上即可。</p><p>聞煮貼士</p><p>豆苗有一陣強烈嘅菜腥味，如果想去除呢種味道可以喺炒菜前加入孖蒸，而爆鑊嘅鹽、糖、油、薑汁一樣有辟腥嘅效果。</p><p>太生語錄</p><p>曾生：老婆呀！我呢期真係好燥熱，成日對住啲人都話我搞嗰個文娛Project唔掂呀！<br> 曾太：咁呀！我就要煲番啲清熱嘢畀你飲吓喇，菊花、花旗參、鮮人參你要邊樣呀？<br> 曾生：有無啲好食啲㗎，我唔想淨係飲囉，放得落口就最好啦！<br> 曾太：咁我用花旗參燉雞湯過你飲啦，可以幫你補氣活血㗎！<br> 曾生：唔……我都係唔要喇。<br> 曾太：點解呀？<br> 曾生：上次我食咗你嗰啲鮮人參炒蘿蔔，食完之後一啲作用都無……<br> 曾太：整畀你食仲咁多嘢講？今晚你飲紙包菊花茶啦！</p></body></html>