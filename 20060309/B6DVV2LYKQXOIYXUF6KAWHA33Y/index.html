<html><header><meta charset="utf-8"><title>王從希自爆同居：佢有畀錢我</title></header><body><h1>王從希自爆同居：佢有畀錢我</h1><p>王從希早前被指搭上富豪兼送外賣，她為此負面新聞曾想自殺，近日情緒已漸平復的王從希雖自稱有同居圈外男友M先生給予零用錢，及答應照顧她一生一世，但她還是決定專注事業，直至三十歲時才披嫁衣。</p><p>王從希被指在加拿大搭上富豪兼送外賣，她日前召開記者會時自稱為這些負面新聞感到不悅，更一度情緒不穩，企圖割脈自殺。</p><p>父致電慰問</p><p>王從希表示這樁負面新聞很快便傳到身在多倫多的父親王偉耳中，她說：「爹哋即刻打電話嚟安慰我，佢話一直唔知我有咁大壓力，佢不停安慰我，要振作啲，我答應佢以後都唔會做啲令屋企人擔心嘅儍事。」<br> 自兩年前落選港姐加入娛樂圈後，王從希在藝海載浮載沉，她說：「好彩我身邊有爹哋同男友照顧，爹哋每兩個月就會寄幾萬蚊畀我做零用，而我就一直同畫則師男友同居，佢都有畀錢我用。」</p><p>拒一脫成名</p><p>向富豪送外賣事件後，王從希表示男友M先生不但沒有怪責她，還對女友千般體諒，王從希自稱男友曾求婚，答應照顧她一生一世，她說：「但我𠵱家先得嗰二十四歲，打算最快三十歲先結婚生仔。」<br> 王從希還希望在三十歲前可以闖出一番事業，問她可願意以一脫換取成名機會，她說：「我自出道以嚟大家都集中喺我身材度，我希望可以轉走實力派，加上我入行曾同爹哋約法三章，三點不露。我之前又經歷埋俾人話送外賣嘅新聞，以後我都百毒不侵，我會更加畀心機做好自己嘅事業。」<br> 採訪：比華利<br> 攝影：葉君海<br> 場地提供：BluesByTheBay</p></body></html>