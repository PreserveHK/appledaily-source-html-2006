<html><header><meta charset="utf-8"><title>《櫻大戰1&amp;2》送Saturn匙扣</title></header><body><h1>《櫻大戰1&amp;2》送Saturn匙扣</h1><p>幾乎每年嘅春天，踏入日本櫻花盛開嘅季節，都見到《櫻大戰》嘅作品登場。今年都唔例外，喺PSP上將《櫻大戰》嘅1、2集合輯推出，港版行貨價$299，玩齊兩集已經相當之抵，跟機仲學《頭文字D》咁以透明盒包裝，再送多條日本SEGAD-Direct限定嘅Saturn＋帝擊匙扣，令機迷懷舊之情瞬即湧現！就算如筆者般「斬斷情絲」唔再為佢着迷，今次仍禁不住向DreamStore訂貨！</p><p>據官方公布，PSP版喺劇情上及LIPS系統上冇乜改動，甚至爆機後出現嘅「帝劇漫長的一天」亦照搬如儀，不過遊戲畫面就改為Fit番PSP嘅16:9闊屏，而合體必殺技及友情協力技仍有所改動，唔再係見到熟口熟面嘅招式。<br> 雖然明知冇乜可能，不過仍期望能在PSP上能見到《櫻大戰》全面中文化登場。<br> <br> 記者：徐影龍</p></body></html>