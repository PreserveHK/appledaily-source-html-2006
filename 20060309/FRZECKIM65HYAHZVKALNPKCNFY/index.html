<html><header><meta charset="utf-8"><title>花𡃁Can：擸起頭髮做箍Man</title></header><body><h1>花𡃁Can：擸起頭髮做箍Man</h1><p>女仔要變髮就真係法寶多多，絲帶bra帶戴上頭有乜未見過，但要數男仔用的accessory，最多花臣可以搞嘅，就非頭箍莫屬。髮型師Meegan話，男仔𠵱家都仲係齋靠gel同髮泥擸頭真係睇到厭，學吓用頭箍先好玩，用法簡單又trendy。頭箍唔一定係軟headband先啱男仔，硬膠頭箍一樣可以戴得入型入格。<br>記者︰劉昱蘭<br>攝影︰陳盛臣<br>Model︰Max、Quinn（HongKongGenesis）、Tony　HairandMakeup︰Meegan@Maevon</p><p>中長髮有時代感</p><p>Mediumlength最難打理，頭髮長咗啲就好難gel得起，呢個時候頭箍就幫到手，戴上頭再襯一身潮服，就充滿青春朝氣。</p><p>Step</p><p>SpecialTips</p><p>髮泥唔好搽落髮根，否則會令髮型感覺重咗。</p><p>膠箍鬈髮smartcasual</p><p>如果頭髮夠長，除咗headband，仲可以多一個選擇用膠頭箍，將本來遮住塊面的頭髮箍起，精神又整齊。好多明星名人都有戴膠頭箍，日本男星窪塚洋介就戴得有型有款。</p><p>Step</p><p>SpecialTips</p><p>如果想頭髮再拱啲，噴spray時要由底部開始，用手指撥開分part噴至頂。</p><p>反面教材</p><p>頭髮唔夠長嘅，用頭箍會易令髮尾彈上嚟，冇造型又唔好睇。</p><p>短髮顯活力</p><p>頭髮短的男仔，日日都淨係靠gel撐起個頭好難有乜大變化，但加個頭箍就可以即刻轉到look，如果headband夠粗就更加sporty啦。</p><p>Step</p><p>頭巾×頭箍變化多<br>變奏一</p><p>如果想戴頭箍，但又睇唔慣齋戴膠箍個樣，可以試吓用條頭巾包住全部頭髮，後面簡單打個結就ok。</p><p>變奏二</p><p>將頭巾捲成一條，纏住頭箍一併戴上頭，就明顯有crossover的效果。</p><p>小貼士</p><p>後面蝴蝶結要打孖上，收番靚啲就OK。</p></body></html>