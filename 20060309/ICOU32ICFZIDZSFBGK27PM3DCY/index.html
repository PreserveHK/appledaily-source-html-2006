<html><header><meta charset="utf-8"><title>Canon細機Pro上位</title></header><body><h1>Canon細機Pro上位</h1><p>Canon喺上個月22日發布嘅新DCA700，正式確定4月中發售。咪睇佢機仔細細以為冇乜特別，查實野心都唔小；除咗6×光學變焦、超高ISO外，仲有一大堆配件玩上身，令細機用途大幅增強！<br>記者：徐影龍</p><p>屬PowerShotA系列嘅機種，以手動模式、筆芯電為系列特色。新型號A700不但將CCD加大至600萬像素，連鏡頭嘅光學解像度都由3×加添至6×（35mm-210mm），搭埋4×數碼變焦足足有成24×！去旅行都相當之夠用喇。<br> 感光度方面，雖不及富士細機嘅ISO1600咁厲害，不過都達到ISO800，同系機嚟講算進步不小。當然大受歡迎嘅DIGICII影像處理晶片仍然健在，令相片質素、處理速度及連拍等功能提升，改善細機「慢吞吞」嘅弊病。<br> <br> </p><p>PROFILE</p><p>感光元件：600萬像素<br> 鏡頭：6×光學<br> 屏幕：2.5"TFT<br> 感光度：ISO80-800<br> 體積：94.5×43.4×66.5mm<br> 重量：200g<br> <br> 網址：cweb.canon.jp/camera/powershot/a700/</p></body></html>