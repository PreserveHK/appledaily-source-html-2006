<html><header><meta charset="utf-8"><title>最恨意國肥仔</title></header><body><h1>最恨意國肥仔</h1><p>我最喜歡飛長線，雖然十多小時困在機艙內，又累又乾，做多幾次Mask都補唔番，但最開心是有那筆津貼，好讓我逗留當地時，有彈藥遊玩或Shopping。不過，那次準備「血洗」意大利各大百貨公司的時候，在羅馬往威尼斯的火車上，竟被那三個小賊破壞了我的好事，還害我無覺好瞓！<br>「快嚟幫手呀！偷嘢呀！」半夜走進我們車廂內的小偷，給我捉個正着，扯着他的手又搣又咬，同行的空姐少爺聽到我的叫喊，即時出來幫手，可是車長、票員等不知是否睡得那麼好，二十分鐘仍未出現，還有兩個多小時才到達目的地，難道要我捉着他至天光！於是看過手袋內的銀包尚在，旁邊兩個肥仔搭嘴：「放他啦，都冇唔見嘢！」揼多他幾搥，踩他多幾腳就放了他。誰知快要下車的時候，才發現銀包是「健在」，但內裏的三千歐元不見了！於是，其他七個同伴，跟我一起伏在車站出口，小賊看不見，卻看到那兩名肥仔，一見我們便拔腿跑，還不是同黨？一於有捉錯，冇放過，金錢還是找不到，惟有再打……「還不停手，開槍了！」看到槍，個個靜止了幾秒，原來來了位靚仔警察，最後當然是齊齊上差館，錢最終還是找不到！只是往後的旅程，再見到意大利肥仔，我都想揼他兩搥！（五之五）完<br><br>李菲</p><p>小貼士</p><p>都係嗰句，去邊都要提高警覺，哪怕是睡夢中！</p></body></html>