<html><header><meta charset="utf-8"><title>妙芝產後躁狂</title></header><body><h1>妙芝產後躁狂</h1><p>歐陽妙芝產後十個月，前晚首次重操故業行騷，與LisaS.在中環為手袋品牌FrancescoBiasa示範手袋，現場所見，妙芝表現淡定。</p><p>畀面同窗</p><p>妙芝透露與該品牌的公關是同窗，故披甲助陣，她說：「我之前都冇話退出，不過要睇時間先決定係咪繼續做model。我試過高峯期有四十五吋腰，身形𠵱家回復得差唔多，我日日做兩個鐘頭運動，又做Pilates，不過生完始終骨架唔同晒，腰位、patpat都撐開晒，收唔到。」<br> 問妙芝可有計劃添丁？她說：「下年先啦，生完忙湊仔，成日發脾氣，又有暴力傾向，老公都驚我抑鬱，同埋我想靚多一陣。」<br> 採訪：RitaLeung　攝影：EdwardChou</p></body></html>