<html><header><meta charset="utf-8"><title>花𡃁Can：洗面用品測試𣲷黐黐要勤洗保濕去污要掂</title></header><body><h1>花𡃁Can：洗面用品測試𣲷黐黐要勤洗保濕去污要掂</h1><p>要數最討厭季節，大部份人必定舉腳叫春天。春天回南天殺到，每日高至九十幾嘅相對濕度，嗰一日略為熱少少，成塊面立刻又黐又𣲷，再加上人逼車多的塵和廢氣，輕輕用紙巾一抹，嘩……黑色㗎！那一刻，宜得以九秒九返屋企洗個面。不過，由於洗面次數多了，要選擇一支適合自己的洗面泡相對而言就更重要。今次就在市面眾多洗面泡中，揀選了幾位參賽者來個大測試，又睇睇邊樣最啱你洗。<br><br>記者：許維雅<br>攝影：伍慶泉<br>MODEL：Natalie</p><p>5位參賽者</p><p>比拼一<br>價錢：</p><p>作為一位精明嘅消費者，當然要格一支至抵用嘅洗面泡，即刻計計邊支最平！<br> <br> 1號－$2.133/ml<br> 2號－$1/ml<br> 3號－$0.75/ml（最平最抵用）<br> 4號－$1.261/ml<br> 5號－$2.8/ml</p><p>比拼二<br>去污程度：</p><p>一支洗面泡最主要嘅目的當然是洗得塊面乾乾淨淨，如果去污力唔夠強，令污物殘留面上，污穢倒塞毛孔，到時適得其反，仲慘！</p><p>步驟：</p><p>1.先用蠟筆在手背上畫15下。<br> 2.再用洗面泡在手上擦10下，看看其去污力量。</p><p>結果（1-5分）</p><p>比拼三<br>酸鹼ph值：</p><p>據美容師所講，皮膚是輕帶酸性的，一支好的洗面泡應該要酸鹼度適中，太酸或太鹼性嘅洗面泡都會容易傷害皮膚，太鹼性的洗面泡更會令毛孔變大。</p><p>步驟：</p><p>1.倒入一元size份量的洗面泡，再加入2茶匙清水稀釋攪勻。<br> 2.再用測鹼性的試紙放入洗面泡中30秒。<br> 3.測鹼試紙分1至14ph值，酸性最紅，鹼性最紫，再將測試紙拼在色卡上搵出ph值。</p><p>結果</p><p>比拼四<br>保濕度：</p><p>雖然好多時洗完面都會立刻塗潤膚霜，但市面上大多洗面泡都稱有保濕效果，能夠做到洗面時同時保濕，一舉兩得，到時再塗潤膚霜就錦上添花啦！</p><p>步驟：</p><p>經一般程序洗面，大概等3分鐘左右，測試保濕能力，測試者嘗試將口打開，感覺肌膚拉緊度，當然口擘得愈大當然愈好啦！</p><p>結果</p><p>比拼五<br>泡沫狀態：</p><p>其實洗面泡的泡多少同洗得乾唔乾淨冇直接關係，但人嘅心態都喜歡多泡，再加埋分析其泡沫質地，必定會影響消費者選購心態。</p><p>步驟：</p><p>1.倒入一元size份量的洗面泡，再加入1湯匙清水。<br> 2.再用電動打蛋器打45秒。</p><p>結果</p><p>賽後分析</p><p>經過五個項目的比拼，H2O+的Cleansingmousse表現較平均，保濕能力較突出。至於CLINIQUE的facialsoap去污力最強，亦較抵用。</p><p>正確洗面方法：</p><p>只要用適當份量，用手指及中指向外打圈，洗時小心留意洗勻每一部份，就是最正確洗面方法。至於水溫要適中，唔可以太熱或太凍刺激皮膚。</p><p>查詢：</p><p>CLINIQUE	31481212<br> ORIGINS	25768708<br> HarveyNichols（HN）	36953388<br> H2O+	31827777<br> DIOR	35211386</p></body></html>