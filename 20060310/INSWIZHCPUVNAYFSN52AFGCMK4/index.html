<html><header><meta charset="utf-8"><title>小芙蓉趕走師姐</title></header><body><h1>小芙蓉趕走師姐</h1><p>無綫前晚重播劇集《難兄難弟》大結局後，電視預告就話聽晚（昨晚）開始重播《陀槍師姐》，但官方節目表就話播出由周海媚（右）扮演小芙蓉嘅劇集《大鬧廣昌隆》，就呢件事向無綫外事部助理總監曾醒明求證，佢話：「係節目編排出錯，無綫對於呢次錯誤要同觀眾致歉。」噚晚係播《大》劇至啱。</p></body></html>