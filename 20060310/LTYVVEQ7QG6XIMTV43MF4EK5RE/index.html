<html><header><meta charset="utf-8"><title>全球首創水墨動畫Game</title></header><body><h1>全球首創水墨動畫Game</h1><p>屬CAPCOM遊戲開發支部嘅CloverStudio，早喺兩年前成立之初已公布推出《大神》，展示嘅畫面令人眼前一亮！呢款以全水墨貼圖嘅3D遊戲，風格極有我國水墨動畫之味道，令機迷相當之期待。<br><br>記者：徐影龍</p><p>兩年後嘅今日終於起貨，正式宣布4月推出，更多新畫面陸續曝光。<br> CloverStudio總舵手為CAPCOM第四開發部嘅稻葉敦志，成名作有《ViewtifulJoe1、2》，今次《大神》同樣玩最擅長嘅動作遊戲，主角為一似狼嘅神獸，名為天照（日本太陽神），背上三神器之一嘅八咫鏡，四處清除妖魔、照耀四方而令世界回復番色彩。<br> 從上年東京遊戲展上派發嘅PS2試玩版中，已感受到遊戲聲畫表現俱佳，水墨繪製嘅背景真係好有國畫Feel，和風BGM更有一種和諧舒泰嘅感覺。<br> <br> 官方網址： http://www.o-kami.jp/ </p></body></html>