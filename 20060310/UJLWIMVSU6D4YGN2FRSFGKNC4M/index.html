<html><header><meta charset="utf-8"><title>羅霖三個仔助收身</title></header><body><h1>羅霖三個仔助收身</h1><p>羅霖噚日去到中環ifc出席Clarins發布會，同現場市民分享扮靚心得。啱啱生完BB冇耐嘅佢，忙住照顧三個仔，短短兩個半月已經收身成功，認真厲害。羅霖話𠵱家做主婦，忙到唞唔到氣，不過更加令佢珍惜同屋企人相處嘅時間，仲話覺得辛苦都係值得。</p></body></html>