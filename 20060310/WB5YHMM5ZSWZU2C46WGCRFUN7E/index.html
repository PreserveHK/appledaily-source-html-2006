<html><header><meta charset="utf-8"><title>以黎基情慾照作素材<br>Eason教女啜字點解</title></header><body><h1>以黎基情慾照作素材<br>Eason教女啜字點解</h1><p>陳奕迅（Eason）前晚錄影無綫節目《勁歌金曲》，談到黎明和樂基兒被偷拍到在家親熱的照片，他表示雜誌內容有含、啜等字眼，雖很難解釋，但仍會盡力向女兒講解清楚。</p><p>陳奕迅、任賢齊、阿牛和光良前晚在將軍澳電視廣播城錄影無綫節目《勁歌金曲》，四位男歌手除了光良外，其餘三人皆育有女兒，故阿牛透露三人綵排時不停談湊女經。</p><p>勁寸崔建邦</p><p>談及湊女經，Eason笑稱自己是三人中最沒經驗的，他說：「我冇時間湊女，我只係負責奶粉錢。」對於黎明被雜誌拍下他與樂基兒在家的親熱照，Eason有感而發說：「我希望政府立例，防止呢啲狗仔隊，因為我睇完本雜誌，所用嘅字眼有含、啜等，我就諗點解釋畀啲小朋友知，不過我都會解釋畀個女知，所以我相信我個女第日好快大。」問光良有否致電慰問黎明，他說：「我知道件事，但就冇睇過本雜誌，不過我都好少睇雜誌同新聞。」<br> 此外，Eason前晚錄影時面帶笑容，心情頗佳，但寸人本色依然，當主持崔建邦以好爸爸來介紹Eason出場時，Eason即反問對方如何得知他是好爸爸，崔建邦即說：「我睇你嘅唱片封套咪知。」（陳奕迅用女兒康堤的照片做封面相），Eason聞言即寸對方：「你咁膚淺㗎。」</p><p>變臉冧Fans</p><p>隨後Eason唱出冠軍歌《最佳損友》時，又回復和善態度，十分識做地走向觀眾席前獻唱，又摸fans的頭，大耍冧功，令fans席一陣起哄。<br> 採訪：駱華齡<br> 攝影：葉君海</p></body></html>