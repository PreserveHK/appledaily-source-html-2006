<html><header><meta charset="utf-8"><title>網拍大激鬥：網友出茅招私約免畀佣</title></header><body><h1>網拍大激鬥：網友出茅招私約免畀佣</h1><p>本地網拍近日各出奇謀大激鬥，繼YAHOO!拍賣網去年11月開始收刊登費後，eBay香港近日亦開始乘勢追擊，除咗繼續免費外，亦在香港及九龍兩地新增交收站方便客仔，希望可以將YAHOO!用戶搶過嚟。但經過一輪訪問後發覺交收站對一般買賣家一啲都唔work，皆因近日網上用戶興出茅招玩暗拍，私底下約出嚟交收兼傾價錢，慳番上架費！<br>記者：曾靜茵<br>攝影：陳陶鈞、何家亮、楊錦文<br>Model：Ken、Tommy、Carrie、Bianca</p><p>收費都唔轉台</p><p>網站拍賣愈來愈普遍，一向多人競投的YAHOO!拍賣網，去年11月開始加收上架費，無疑會令一部份客仔離場轉投eBay香港，加上eBay香港近日又特別增設交收站，讓買賣兩家出嚟面對面交收，check清件貨，更可以面談價錢，服務好似唔錯，大有搶客仔之勢。<br> 不過有多年拍賣經驗嘅Deluxes就話唔會因此而轉台：「因為YAHOO!喺人流和貨品種類都比其他網站多，而收上架費方面，我哋好多時可以出茅招，例如用$1起bid，然後就喺訊息中心留下電話跟買家直接傾，咁就可以畀最低費用。」</p><p>暗盤交易</p><p>因為YAHOO!要收費，Deluxes話好多買家都會私底下同賣家傾價錢，記者就試放近期至hit嘅一張側田親筆簽名海報於YAHOO!和eBay香港拍賣網俾人bid，我哋先以$5起價，兩日後YAHOO!網站內有人留下「Iwanttobuy」嘅訊息，但又唔bid價，擺明要面對面傾價錢；而eBay網站亦收到買方想以$70一口價買走貨品，仲話時間地點任定㖭！</p><p>發信刪貨品</p><p>不過YAHOO!電子商務總監ArthurChow回應：「其實我哋喺1月時經已接到唔少買家嘅投訴，發現有賣家在網上寫明毋須競投，仲留埋電話叫買家直接傾價錢，所以我哋喺上兩個星期已經開始對有關賣家發出警告信，及即時刪除其網上貨品。」</p><p>網拍互拼</p><p>玩網拍就最緊要有人流，其實除YAHOO!同eBay香港外，本地仲有red-dots同go2hk，今次就搵幾樣現時最hit最受年輕人歡迎的貨品，睇睇各拍賣網行情係點。</p><p>YAHOO!最多：側田演唱會門票　鬥貨量<br></p><p>YAHOO!：賣家30個　<br> eBay香港：賣家5個<br> go2hk：賣家4個<br> red-dots：無賣家</p><p>CanonIXUS400數碼相機　鬥bid數</p><p>YAHOO!：起始價$99<br> 競投次數：12（暫bid至$1,050）<br> eBay香港：起始價$1,000<br> 競投次數：1<br> go2hk：起始價$1,100<br> 競投次數：1<br> red-dots：起始價$1,000<br> 競投次數：0</p><p>LVKeepall　鬥底價同bid數</p><p>YAHOO!：起始價$10<br> 競投次數：13（暫bid至$6,000）<br> eBay香港：起始價$7,500<br> 競投次數：0<br> go2hk：無貨<br> red-dots：無貨</p><p>網拍須知</p><p>放上網賣貨，最少都要知個拍賣網收費幾多，有冇交收站、核對是否嚴謹，咁先可以保障自己唔會蝕底。</p><p>收費</p><p>YAHOO!	：刊登費　（拍賣底價）$0.001-$99收$1、$100-$399收$2……$4,000或以上收$10<br> eBay香港	：免費<br> red-dots	：張貼費　（起價）$1-$80收$1、$81-$390收$2、$391-$1,500收$5、$1,501或以上收$10<br> go2hk：免費</p><p>交收站</p><p>YAHOO!：冇<br> eBay	：2間（旺角及銅鑼灣）<br> red-dots	：2間（旺角及銅鑼灣，118間指定郵局）<br> go2hk	：1間（旺角）</p><p>身份認證</p><p>YAHOO!	：除要成為YAHOO!！用戶外，還須經電郵地址及手機號碼認證。<br> eBay香港	：只要通過電郵認證。<br> Red-dots	：須填寫身份證號碼及有效的ISP電郵地址。<br> go2hk	：普通會員要有效的ISP電郵地址，或提交信用卡資料；VIP會員用身份證或個人電子證書登記。</p><p>撐YAHOO!＜＜＜</p><p>撐eBay＜＜＜</p><p>*註：所有價錢及資料以3月8日網上資料為準</p></body></html>