<html><header><meta charset="utf-8"><title>復出個唱　口碑勝票房<br>關淑怡六月紅館賭多舖</title></header><body><h1>復出個唱　口碑勝票房<br>關淑怡六月紅館賭多舖</h1><p>儘管關淑怡上月在紅館舉行的三場個唱票房欠佳，導致開騷前一度半價傾銷，但由於口碑不俗，故關淑怡和主辦單位甘冒虧蝕之險，決定在六月加開兩場。除關淑怡外，早前復出的草蜢、徐小鳳和許冠傑等亦食髓知味，齊入紙紅館開騷撈多筆。</p><p>關淑怡上月在紅館舉行三場復出個唱「關於我關淑怡演唱會」，由於開騷前夕仍有大量門票發售，主辦單位遂半價傾銷。不過，儘管個唱票房欠佳，關淑怡仍在台上施展渾身解數，令台下fans包括「演唱會之父」張耀榮聽得如癡如醉。<br> 據悉，張耀榮欣賞關淑怡尾場個唱時，深受現場氣氛感染，眼見觀眾反應如此熱烈，騷後主動跟關淑怡所屬唱片公司高層李進聯絡，為關淑怡舉行part2演唱會。</p><p>水到渠成<br>汪明荃讓出檔期</p><p>原來，張耀榮本計劃今年六月在紅館為汪明荃（阿姐）舉行個唱，但因阿姐希望待明年才舉行四十周年演唱會，所以張耀榮便將阿姐檔期讓給關淑怡，在六月為關淑怡舉行兩場演唱會，據悉早前張耀榮已成功入紙紅館辦手續。<br> 記者前日致電張耀榮求證時，他笑說：「我未搵關淑怡傾，等佢休息完先，再問佢制唔制。」關淑怡個唱一度被指票房欠佳，難道他不擔心冒風險？張耀榮道：「每一個人都俾人講啦，做出嚟唔同就冇人講㗎啦。我覺得關淑怡當晚表現好好，愈唱愈好，尤其是唱舊歌最有感情。之前話佢啲飛唔好賣要大減價，咁現場大家係咪見到好多空位吖？」問關淑怡六月個唱準備開幾多場時，張耀榮表示視乎售票情況而定，但預計是兩場左右。</p><p>市道興旺<br>草蜢許冠傑再唱</p><p>除關淑怡外，不少歌手亦食髓知味，準備再度入紙紅館舉行演唱會，包括去年十月妖爆紅館的草蜢，以及元老級徐小鳳和許冠傑（Sam）等（見附表），亦分別入紙紅館在九月、十二月和明年一月舉行演唱會，但亦有傳阿Sam屬意明年八月才開騷。<br> 此外，今年紅館檔期亦相當緊密，包括五月復出開個唱的周慧敏、六月的劉家昌、八月的劉德華、九月的何韻詩和陳冠希、十月的張惠妹、楊千嬅和蔡依林、十一月的甄妮和十二月舉行三十周年演唱會的溫拿等等。<br> 採訪：林妃、比華利、朱倬誼</p></body></html>