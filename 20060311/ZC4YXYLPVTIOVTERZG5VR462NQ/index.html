<html><header><meta charset="utf-8"><title>與長者相處需耐性</title></header><body><h1>與長者相處需耐性</h1><p>四十多歲家庭主婦張少芳，是三名孩子的母親，隨着子女逐漸長大，少芳可騰出較多時間做自己喜歡的事。「我一直好想做義工，咁啱早排收到中心嘅通訊，知道佢哋招募『關懷大使』，於是我就報名參加。」<br> 少芳經過培訓後成為「關懷大使」，經常有機會接觸到長者，對她而言，與老人家相處並不困難，但卻要有技巧。「老人家難免會長氣啲，所以最緊要有耐性；另外，我盡量唔會勾起佢哋唔開心嘅事，我多數同老人家閒話家常。」少芳說。<br> 與大班長者相處近半年，少芳有不少難忘片段。「我記得有一次帶老人家去沙田香港文化博物館參觀，我負責上門推一個坐輪椅嘅婆婆去參加，佢同我講，已經半年冇出街，當婆婆去到博物館，睇到展出嘅粵劇戲服，佢好開心、好興奮，呢一幕令我好難忘，亦覺得自己嘅服務好有意義。」<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>