<html><header><meta charset="utf-8"><title>李安獲獎　碟迷追買<br>《臥》最熱賣《變》最難搵！</title></header><body><h1>李安獲獎　碟迷追買<br>《臥》最熱賣《變》最難搵！</h1><p>李安憑《斷背山》並以華人身份首奪奧斯卡最佳導演獎，香港人都感到與有榮焉；其實李安唔算係一個多產嘅導演，不過就真係獲獎無數。<br>第一套叫港人認識李安的電影是9項金馬獎提名的《推手》，緊接是獲得柏林影展金熊獎的《喜宴》；可能發行商都預計到《斷》會得獎，所以在奧斯卡之前搶閘推出了「全新高解像HD數碼製作」的《推手》及《喜宴》DVD，聲畫表現猶勝舊版，價錢唔貴，$68有交易，真係幾抵買。另一套個人較喜愛的，是曾在康城影展作開幕電影的《飲食男女》，由於市面上賣緊的仍然是舊版本，貨量真係唔太多，可能要行多幾間先搵到。</p><p>據碟場Sales表示，自李安掄元奧斯卡最佳導演後，碟迷們真係有輕微追買情況出現。如果問李安出道以來最好賣的DVD，相信非《臥虎藏龍》莫屬；至於最滯銷DVD，大家亦可隨口道出是《變形俠醫》吧！據稱佢哋兩者DVD銷售量的差額，差不多是100:1之大！現時市面《臥虎藏龍》都幾多存貨，而且大部份仲要係SUPERBIT版，索價$78真係幾抵買！不過叫筆者估唔到者，是《變形俠醫》原來幾難搵吓，可能係去貨量小、相對印數亦比較少關係，港版3區都算幾難搵吓，退而求其次買美版1區，就要索價$175。</p><p>港版3區</p><p>美版1區</p><p>（a）DVDPro（23326326）<br> 地址：旺角奶路臣街6E德發商場地庫B4舖<br> <br> （b）數碼影音店（28915669）<br> 地址：灣仔軒尼詩道288號英皇娛樂中心地庫25號<br> <br> （c）正影音有限公司（27871878）<br> 地址：旺角洗衣街71號地下</p></body></html>