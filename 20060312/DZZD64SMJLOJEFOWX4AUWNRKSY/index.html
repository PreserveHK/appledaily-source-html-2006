<html><header><meta charset="utf-8"><title>平霸潮物：平過二折蛋散王必搶</title></header><body><h1>平霸潮物：平過二折蛋散王必搶</h1><p>平時開倉只得一兩間舖，到減價開始嗰日就逼餐死，就算幾平都唔想買，不過今次就唔同，潮流特區四間錶舖聯手開倉減價，有齊名牌、運動、卡通及品味不同style，當中必搶貨就梗係低至1.8折嘅蛋散王，精選嘅手錶大部份三、四折就有交易，仲唔快啲約多幾個friend一齊去掃貨！<br><br>記者：曾靜茵　攝影：楊錦文、何家亮<br>Model：Wysam、PC、Bianca、Carrie（Salvador）</p><p>名牌錶勁減</p><p>以往成千蚊隻嘅ALBA蛋散王，𠵱家百幾蚊就買到隻，而且功能一啲都唔弱，有齊計時、倒數、鬧鐘等電子表功能，仲有100米防水及300Laps圈速計時，啱晒鍾意馬拉松的運動友！<br> 另外，瑞士ALFEX手錶的價錢一向都好少有得減，今次呢款黑鋼手錶折實二千幾，店舖特別提供分期付款，每個月都係$198就可以戴佢走啦！至於Zucca呢個fashion品牌推出嘅手錶都不俗，連容祖兒都勁buy，今次推介呢款玫瑰金手錶，啱晒嚟緊夏天嘅拜金熱潮外，佢玩漸變的桃紅表面，用嚟平日襯casualwear經已型到爆！</p><p>運動型男之選</p><p>CasioDW5600可以話係呢期Casio必入的手錶之一，佢踏實嘅外形勝在款式易襯，加上鬧鐘、計時、200m防水功能，無論特別版或平民版都勁多潮友鍾意！而又名行山王嘅CasioProtrek，一聽就知功能夠晒勁，除咗指南針、高度計及氣壓顯示外，仲以光能來發電，加上以鈦金屬製造，絕對耐用。想帶金錶唔一定要買金撈，小記介紹呢兩款Casio嘅金色電子錶就啱晒一眾年輕人。</p><p>卡通迷入硬</p><p>迪士尼手錶一向都有忠實嘅擁躉，呢幾set以漫畫設計嘅錶帶，有彩色及黑白選擇，再配襯特大的錶面一啲都唔覺老土，男女都啱戴，boxset套裝仲有埋米奇figure附送，買兩隻做情侶裝都唔使$300，認真抵玩！<br> 圓拱形錶面叮噹帶點懷舊的味道，佢除咗配襯深藍色的皮帶之外，仲特別用上手動上鏈設計，限量3,000隻，絕對有收藏價值。<br> 而以灰白設計的Winniethepooh手錶夠晒簡約，長方形設計大方得體，買嚟平日返工最啱！</p><p>追求品味</p><p>BATMAN的黑色皮帶手錶，男女都啱戴，錶帶採用粗身設計，配以黃色錶面，帶點Rock'nroll的味道，另有全白及全黑選擇。<br> MANDARINADUCK的女裝手錶，由意大利設計師設計，其簡約的圓形錶面一啲都唔花巧，最啱專業人士佩戴。其他MANDARINADUCK同樣以低至三折的價錢發售。<br> KRIZIA瑞士鋼帶手錶，備黑白兩款錶面，而錶冠特別設於暗藏位置，再配以五珠鋼帶設計，更添高貴成熟的韻味。</p><p>開倉日期：即日至3月19日<br> 營業時間：12:30nn至11:00pm<br> （a）MidpointTime　21366838（125-126舖）<br> （b）X-PORT　23848878（228舖）<br> （c）TimeforU　31101938（226舖）<br> （d）FutureTime　21368467（130舖）</p></body></html>