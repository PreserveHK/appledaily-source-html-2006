<html><header><meta charset="utf-8"><title>　　馬維騄心繫PPRB - 李八方</title></header><body><h1>　　馬維騄心繫PPRB - 李八方</h1><p>警察公共關係科前「一哥」馬維騄，今年初調職做咗刑事部總警司，唔講唔知，原來佢仲好緬懷昔日同傳媒打交道嘅日子。噚日佢出席「2005滙豐少年警訊獎勵計劃」，一見番幾個PPRB嘅舊夥計，即刻雞啄唔斷。<br> 佢向八方大讚今年班少年警訊參賽者水準好高，好有團隊精神。講起自己近況，佢就話雖然已經調咗職兩個月，但仲好掛住班舊同事，所以近排經常留意電視同報章，好彩佢哋冇令自己失望，起碼仲未打過電話向佢求救。其實馬Sir喺警察總部返工，同PPRB係樓上樓下，如果心掛掛，行兩步咪可以探班囉。<br> <br> 傳真︰2623-9278<br> 電郵︰pf_lee@appledaily.com</p></body></html>