<html><header><meta charset="utf-8"><title>長腿姐姐卑變喜</title></header><body><h1>長腿姐姐卑變喜</h1><p>談到小時候，Sofie說：「我係獨女，爸爸最痛錫我，佢教我一定要把握眼前嘅機會，錯過就會一事無成，呢個係我人生座右銘！」</p><p>腿長42吋</p><p>Sofie擁有四十二吋長腿本應感到自豪，不過那雙長腿曾帶來不便，她說：「從幼稚園開始，我一直係班中最高嗰個，永遠比其他小朋友突出。細個唔鍾意被人注視，媽咪仲嫌我對腳太幼，所以着裙一定會着襪遮醜。對腳幼都會感到自卑，不過入行做model先知係我嘅最大本錢。」</p><p>日日聽莫札特</p><p>身懷六甲時的李嘉慧每天會花最少一小時，讓BB聽MozartEffect（莫札特效應）的音樂作胎教，她說：「我啲好朋友推薦聽嘅，話有助兒童腦部智力發展，閒時我又會睇育嬰書，𠵱家睇緊嗰本《TheNewContentedLittleBabyBook》，係英國著名育嬰專家GinaFord寫嘅，主要教初為人父母點樣照顧BB。」<br> 《TheNewContentedLittleBabyBook》自一九九九年出版至今，已經售出超過五十萬本，成為英國育嬰暢銷書之一，似乎Sofie已經作最好準備，來教導她和丈夫的愛情結晶品。<br> 攝影：MatthewLam<br> 髮型：KevenLeungofKenQi（中建大廈）<br> 化妝：RebeccaHo</p></body></html>