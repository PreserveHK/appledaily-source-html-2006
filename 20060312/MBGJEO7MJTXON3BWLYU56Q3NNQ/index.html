<html><header><meta charset="utf-8"><title>永垂不朽嘅歌神</title></header><body><h1>永垂不朽嘅歌神</h1><p>這張SACD熱辣辣新鮮出爐，剛喺星期五面世，一睇封面已知唱片公司今次肯定賺到笑了。一隻係過去幾十年收音機未曾試過有如此驚人銷量嘅Tivoli《ModelOne》，另一隻就係公認嘅靚聲歌王NatKingCole，碟名亦襯到絕，不禁令人懷念黃金年代嘅經典金曲和醉人歌聲。</p><p>身邊擁有此收藏品的朋友，幾乎全部都話一人起碼要買此碟2隻或以上，只因好多人都知道原版CD數年前推出時，在歌又好聽兼錄音靚嘅情況下賣個滿堂紅，甚至斷了版（當年個封面仲要無咁靚），如今碟中17首歌仔，經最先進的混音技術重新處理製作成SACD，音效當然比原版更勝幾籌，所以我亦收藏多一張以作後備之用。<br> 聽着幼滑的弦樂音色，襯托住NatKingCole磁性十足的迷人聲線，唱出一首首動人極品，我正考慮是否應該再添多張！<br> <br> 文：李廸偉（hk.myblog.yahoo.com/reviewcd）</p></body></html>