<html><header><meta charset="utf-8"><title>自詡人才唔憂娶<br>伊健甩拖鬆晒</title></header><body><h1>自詡人才唔憂娶<br>伊健甩拖鬆晒</h1><p>鄭伊健自從在年頭結束了和梁詠琪（GiGi）的七年之戀後，已極速收拾心情投入工作，並一直忙於到外地工作及拍攝廣告，雖然對於和GiGi分手的原因仍然三緘其口，但伊健昨日出席代言相機活動時卻心情開朗，表示現階段感覺很自由，更笑言自己一表人才，不用朋友為他拉紅線。</p><p>鄭伊健和周麗淇（Niki）昨日到觀塘為Canon宣傳代言產品，林曉峰（阿Lo）則擔任活動司儀，阿Lo本身是伊健的老友，所以在活動上亦不時拿對方開玩笑。當阿Lo得知伊健到南非拍攝廣告時，即問他為何不在當地曬太陽，乘機取笑伊健早前被偷拍到着泳褲的雄風照片。</p><p>享受自由</p><p>及後，阿Lo又指伊健十分健談，並說：「你多咗講嘢，係唔係之前去泰國扮幪面超人封嘴太耐。」伊健即時口快快說：「自由咗，同埋去咗大自然地方感受。」似乎伊健早前和GiGi結束七年情之後已經收拾心情，更十分享受現時自由的生活。<br> 而伊健在接受訪問時就表示早前到南非拍攝廣告時，因要近距離接觸獅子、企鵝等動物，所以事前要簽下生死狀。對於被雜誌指他與中女相睇，伊健就解釋說：「嗰個係我朋友嘅女朋友，我就快冇朋友，總之點寫都冇所謂，最好唔好搞我屋企人。其實不嬲都有約朋友，只係之前影唔到，唔係𠵱家先去，我一表人才，唔使介紹。」</p><p>否認贈花</p><p>有傳其父母不喜歡GiGi，伊健就避忌說：「話啫，佢哋寫。」至於和GiGi是否有聯絡時，伊健就表示不作回應，並否認曾經送花給早前生日的舊愛邵美琪。<br> 此外，Niki昨日的fans的風頭蓋過伊健不少，她就謙虛說：「唔好咁講，我啲fans都鍾意伊健，佢哋好乖，我睇住佢哋大。」<br> 採訪、攝影：駱華齡</p></body></html>