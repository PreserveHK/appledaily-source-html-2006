<html><header><meta charset="utf-8"><title>暖笠笠西米布甸</title></header><body><h1>暖笠笠西米布甸</h1><p>噚日行經銅鑼灣，突然想食個甜品，景隆園嘅焗西米布甸細細個方便邊行邊食，焗到焦焦哋嘅皮夠晒香口，西米落足料又夠幼滑都只係賣$10，最正就係食完唔覺膩，我肥平一個人都可以掃半打啦！<br><br>景隆園小食（28381932）<br>地址︰銅鑼灣景隆街5號地下3A舖<br>營業時間︰2:00pm-2:00am<br><br>肥平：為食狂，肚腩大過頭，乜都擺入口。</p></body></html>