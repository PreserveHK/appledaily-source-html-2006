<html><header><meta charset="utf-8"><title>麻辣女孩　無牛不歡</title></header><body><h1>麻辣女孩　無牛不歡</h1><p>Yumiko另一推介係駿景軒的麻辣火鍋，因為夠晒正宗，鴛鴦湯底一邊麻辣，另邊是果香魚湯，魚湯用啤梨、雪梨、鯪魚、紅棗及豬骨等熬製，啱唔食辣朋友。配料必選牛托（即牛下巴），肉香鮮嫩，最好煮到五六成熟，咬落軟熟無渣。每次打邊爐更可自己掃清一碟肥牛，連當事人都話︰「我係牛魔王！」</p><p>血燕蝦丸（前）$80<br>鮮豬肉丸（後）$50<br></p><p>加上名貴血燕的蝦丸啖啖肉，豬肉丸以新鮮肉製，絕無加粉漿，份外原汁原味。</p><p>鮮麻辣魚頭$70<br></p><p>專為麻辣湯底而設，魚頭多肉，肉質鮮嫩，師傅以特別調味料醃製，非常入味。</p><p>駿景軒（29613330）<br> 地址︰跑馬地宏德街1號英皇駿景酒店1樓<br> 營業時間︰逢星期一至五11:00am-4:30pm、6:00pm-11:00pm（星期六、日及公眾假期開10:00am）</p></body></html>