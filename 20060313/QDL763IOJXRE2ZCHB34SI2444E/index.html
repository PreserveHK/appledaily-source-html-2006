<html><header><meta charset="utf-8"><title>飯聞煮派：小心隨時冧　幾層厚靠大口</title></header><body><h1>飯聞煮派：小心隨時冧　幾層厚靠大口</h1><p>記得以前聽專家講過，由於每隻碟的大細有限，所以食物向高發展係大勢所趨，其中層層叠就係最直接嘅表達方式。其實除咗拿破崙蛋糕外，蝦、菠菜、雞胸等等都可以玩層層叠，而且要叠幾高有幾高，悉隨尊便，不過首要條件梗係穩陣唔冧樓，同埋個口有番咁上下大先得啦！<br>記者：陳慧茵<br>攝影：周旭文<br>Model：Kenny@Salvador<br>示範：NicholasKnight@OneBar（25222246）<br>地址：中環干諾道中8號交易廣場1期3樓</p><p>菠菜三色椒層層叠　軟硬感<br>SpinachandTricolorPepperStack</p><p>聞煮價：22/2人<br> 需時：10分鐘<br> 平時食到嘅菠菜通常都係煮到腍petpet，今次師傅教路，菠菜熄火後先放入忌廉汁度焗一焗，食落半軟半硬口感一流，加埋有殺菌功效嘅蒜頭同營養豐富嘅三色椒，健康之餘賣相仲好色彩繽紛！</p><p>咩料</p><p>三色椒各半個、菠菜10克、*酥皮3塊、香草1茶匙、蒜頭2粒、牛油10克、忌廉10克、白酒少許、橄欖油、蒜茸各適量</p><p>速成法</p><p>1.蒜頭去皮後放滾水灼15分鐘至腍身，取起備用。以牛油爆香蒜茸、灒白酒，加入忌廉同煮約2分鐘，熄火後加入香草煮成忌廉汁備用。<br> <br> 2.三色椒洗淨去皮切件，放滾水灼3分鐘，取起瀝乾水份後放入鑊以橄欖油略煎至金黃，加入忌廉汁同煮1分鐘，熄火後放入菠菜拌勻，最後將材料夾以酥皮層層叠起，面層放上蒜頭即成。</p><p>聞煮貼士</p><p>香草有揮發性唔使明火煮，熄火後用微溫焗一焗就得喇。<br> <br> *酥皮<br> 不少大型超市都有現成酥皮賣，款式有生皮同熟皮之分，層數愈多愈鬆化。</p><p>英文SpinachandTricolorPepperStack</p><p>Ingredients:1/2peppereachinthreecolors,10gspinach,3piecesofpastry,1tspherb,2piecesofgarlic,10gbutter,10gcream,dashofwhitewineandproperamountofoliveoil<br> <br> Method:<br> 1.Skingarlicandcookinboilingwaterfor15minutesuntiltheygettender,takeoutandsetasideforlateruse.Sautemashedgarlicwithbutter,sprinklewhitewine,addincreamandcookforabout2minutes.Turnofftheheat,addinherbandcookintocreamsauceforlateruse.<br> <br> 2.Cleanthepeppersinthreecolors,skinandcutintopieces.Cookinboilingwaterfor3minutes,takeoutanddrain.Thenputthemintoawokandlightlystir-frywitholiveoiluntiltheyturngoldenyellow.Addincreamsauceandcooktogetherfor1minute.Turnofftheheat,addinspinachandmixwell.Atlast,sandwichtheingredientswithpastryandstack,putgarliconthetopandserve.<br> <br> Tips:Sinceherbisvolatile,don'tcookoverhighheat.Instead,turnofftheheatandbaketheherboverremainingheat.</p><p>印尼文LapisanCabaiTigaWarnaPocai</p><p>Bahan-bahan:1/2buahcabaimerah,cabaikuningdancabaihijau,10gpocai,3lembarpuffpastry,1sdtrempah-rempah,2siungbawangputih,10gmentega,10gkrim,sedikitarakputih,minyakzaitunsecukupnya<br> <br> Caramembuat:<br> 1.Kupasbawangputihdanrebusselama15menithinggalunak,angkat,sisihkan.Tumisbawangputihdngmentegahinggaharum,lalusiramkanarakputih,tambahkankrim,masakselama2menit,matikanapidanmasukkanrempah-rempah,masakjadikuahkrim,sisihkan.<br> <br> 2.Bersihkancabai-cabai,kupasdanpotongkecil,rebusselama3menit,angkatdanteteskanair,lalutumisdngminyakzaitunhinggaberwarnakuningkeemasan,tambahkankuahkrim,masakselama1menit,matikanapidanmasukkanpocai,adukrata,akhirnyatumpukkanbahan-bahandanpuffpastryselangseling,letakkanbawangputihdiataspuffpastry,sajikan.<br> <br> Tips:Rempah-rempahmudahsekaliakanmengeluarkanharumnya,jadiAndatidakperlumemasaknyadenganapibesar,setelahmematikanapiAndabarumenambahkanrempah-rempahdanmenutupipancisebentar.<br> （繙譯：語言專家諮詢公司，電話：23648988）</p><p>蒜茸老虎蝦蘆笋層層叠　最健康</p><p>聞煮價：$40/1人<br> 需時：15分鐘<br> 烹調愈嚟愈講求健康，調味料應少則少，好似呢味嘅蒜茸老虎蝦，只係簡簡單單用牛油及蒜頭調味，食落一樣鮮味十足，如果唔想用蘆笋，亦可以用西蘭花、翠玉瓜等代替。</p><p>咩料</p><p>*蘆笋30克、基圍蝦1隻、虎蝦2隻、酥皮3塊、牛油10克、蒜頭5克、白酒少許</p><p>速成法</p><p>1.灼熟基圍蝦備用。虎蝦去殼去頭，以牛油及蒜頭起鑊，每邊煎約2分鐘後灒酒。蘆笋放滾水以猛火灼5分鐘至腍身，瀝乾水份。<br> <br> 2.將酥皮、虎蝦、蘆笋順序以層層叠方式叠高，最後於頂層放上基圍蝦即成。</p><p>聞煮貼士</p><p>剝咗殼嘅蝦先𠝹開一半再落鑊煎，煎嘅時候就唔會因為收縮而捲埋，增加層層叠倒塌危機！<br> <br> *蘆笋<br> 泰國的蘆笋體積較小較便宜，味道同樣清甜爽口，選擇時顏色愈青綠愈嫩口；另蘆笋含葉酸及核酸，後者會引致尿酸濃度增加，有痛風症者宜少吃。</p><p>雞胸麼利菌汁層層叠　脆卜卜</p><p>聞煮價：$20/1人<br> 需時：30分鐘<br> 麼利菌經常被用作煮汁料，最常見的partners莫過於忌廉、紅酒及砵酒，今次用麼利菌忌廉汁配雞胸，醬汁的滑溜口感加埋脆卜卜的酥皮，正好將出名嚡口的雞胸缺點隱藏起來。</p><p>咩料</p><p>雞胸150克、麼利菌5克、淡忌廉10克、*火箭菜8克、酥皮3塊、牛油、白酒、葱（切碎）、鹽及胡椒各少許、牛油及橄欖油適量。</p><p>速成法</p><p>1.麼利菌洗淨浸水15分鐘，牛油、葱起鑊，放入麼利菌煮5分鐘，灒白酒，加入忌廉慢火煮2分鐘，鹽及胡椒調味備用。<br> <br> 2.雞胸洗淨切片後放鑊內以牛油及橄欖油煎熟印乾油份。將酥皮、雞胸、火箭菜、麼利菌汁依次序層層叠起即成。</p><p>聞煮貼士</p><p>牛油香口但係無咁健康，橄欖油健康但無咁香，所以煎食物時以每樣一半嘅比例落鑊就最好喇！<br> <br> *火箭菜<br> 因葉片形狀似火箭而得名，味道帶甘苦，原產自意大利，由於味道帶苦可促進食慾，故經常用作做沙律等開胃前菜。</p><p>士多啤梨拿破崙層層叠　甜蜜蜜</p><p>聞煮價：$15/1<br> 需時：25分鐘<br> （未計吉士醬雪過夜時間）<br> 用士多啤梨層層叠，賣相比傳統拿破崙蛋糕仲醒目，食時口要擘得夠大，屋企無焗爐焗唔到砂糖酥皮，其實可以搽蜜糖或麥芽糖代替，味道一樣甜依依。</p><p>咩料</p><p>*士多啤梨8粒、酥皮3塊、鮮奶10毫升、蛋黃半個、吉士粉半茶匙、鮮忌廉15毫升、砂糖適量</p><p>速成法</p><p>1.酥皮灑滿砂糖後放焗爐以170℃焗15分鐘，取起備用。<br> <br> 2.鮮奶、蛋黃、吉士粉、砂糖、少許忌廉略煮，放雪櫃雪1晚後，加入約5毫升鮮忌廉製成滑吉士醬。士多啤梨切成角形後放於酥皮上，唧上吉士醬，層層叠起即成。</p><p>聞煮貼士</p><p>鮮奶嘅沸騰點低好容易燶，所以用中火煮就最穩陣喇！<br> <br> *士多啤梨<br> 經常食用可改善皮膚粗糙及雀斑等問題，具強勁美容功效。</p><p>NicholasKnight'sProfile</p><p>入廚經驗超過30年，最叻整傳統法國菜，足迹遍及美國、英國、泰國等地，曾經喺倫敦3大酒店之一嘅DorchesterHotel任職總廚，去年12月正式加入OneBar，擔任行政總廚，為人風趣兼諗頭多多，經常創作出新奇好味菜式。</p></body></html>