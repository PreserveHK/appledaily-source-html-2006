<html><header><meta charset="utf-8"><title>明火蛋卷　卜卜脆！</title></header><body><h1>明火蛋卷　卜卜脆！</h1><p>食蛋卷，通常一開即食先夠香脆，放耐咗好易變腍，但到現在仍堅持用明火烤烘的老字號垣記，其出品零舍香脆可口。垣記第二代傳人麥劍峰︰「𠵱家用電爐烘嘅蛋卷梗係無得同我哋比啦！」當年垣記在九龍城一帶做到街知巷聞，第一代傳人垣伯用木頭車起家，爐火一起，香味傳遍幾條街，後來做埋鳳凰卷，同樣以明火烤烘，加上芝麻、椰絲和砂糖做餡料，咬下一口，才明白何謂齒頰留香。</p><p>蛋卷的材料和一般的蛋卷沒兩樣，雞蛋、麵粉、砂糖、椰油，明火烤烘就是令蛋卷香脆的靈魂所在，蛋皮一般都較為乾身，令表面呈蜂巢般的氣孔，一看便知鬆脆，店內存貨不多，加上舖位所限，麥生會依照定單和銷售情況製造，保證新鮮。</p><p>垣記蛋卷（91276040）<br> 地址︰土瓜灣木廠街38號地下G舖</p></body></html>