<html><header><meta charset="utf-8"><title>　　吳斌呻唔夠人用 - 李八方</title></header><body><h1>　　吳斌呻唔夠人用 - 李八方</h1><p>吳斌做私隱專員眨吓眼過咗半年，已深深體會巧婦難為無米炊嘅痛苦。<br> 噚日喺私隱專員公署回應警監會資料外洩嘅記招，有行家問佢公署係咪監管不力，搞到啲資料周圍流傳。唔知係咪俾人觸動痛處，吳斌即刻反駁，話佢只能視乎個案嚴重性去分配人手調查，然後猛呻公署唔夠人，想做好啲都唔得。<br> 佢好感觸咁話，上任之後先發現公署人都唔多個，夾埋得卅幾人，令到佢有時睇新聞見到啲問題個案，都無辦法主動出擊，往往要收到投訴之後，先可以搵同事跟進。佢仲話就算係咁，班同事已好吃力，每人揹十幾廿單case。言下之意，當然係希望政府科水，等佢唔使咁愁。<br> 李家皓攝<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>