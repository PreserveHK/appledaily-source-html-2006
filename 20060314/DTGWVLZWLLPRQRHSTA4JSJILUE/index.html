<html><header><meta charset="utf-8"><title>飯聞煮派：一早醒你酸咪咪Salsa</title></header><body><h1>飯聞煮派：一早醒你酸咪咪Salsa</h1><p>介紹煮早餐又點會淨係煎雙蛋咁簡單！我哋平日食開唔係白粥油炸鬼就係多士三文治，見到都唔多起勁，所以今次就教大家煮幾款墨西哥早餐，每款都加入咗墨西哥菜必用的Salsa，味道酸中帶少少辣，幫大家每朝醒一醒神，迎接至Good嘅Morning。<br>記者：曾靜茵<br>攝影：黃子偉<br>Model：Bianca、Carrie<br>示範：AGAVE（28663228）<br>地址：灣仔駱克道93號利臨大廈地下<br>服裝提供：隔籬鄰舍（35202922）</p><p>GurungLeeChandra'sProfile</p><p>入廚經驗超過7年，尼泊爾人，在香港出生，最拿手煮墨西哥菜，曾於中環Caledonia及AGAVE工作。其後轉到灣仔AGAVE當主廚。</p><p>太陽蛋配薄餅火腿　最傳統<br>HuevosRancheros</p><p>聞煮價：$20<br> 需時：1人<br> 16世紀時墨西哥人以農耕為主，大部份人未天光就要起身，求其食個麵包就要落田，直到10點先有個豐富嘅早餐食，而呢款傳統嘅早餐，有墨西哥薄餅、火腿、Salsa醬同雞蛋幾款材料層層叠，食落每一口都有豐富嘅口感，點止煎蛋咁簡單！</p><p>咩料</p><p>雞蛋2隻、墨西哥薄餅1片、薄火腿片1塊<br> 調味：番茄Salsa21/2湯匙、鹽少許、胡椒少許</p><p>速成法</p><p>1.將墨西哥薄餅及火腿片烤熱，然後放在碟中。<br> <br> 2.番茄Salsa煮約3分鐘，鋪在薄餅及火腿片上。<br> <br> 3.最後煎兩隻太陽蛋，加少許鹽及胡椒調味後，鋪上碟即成。</p><p>聞煮貼士</p><p>煮番茄Salsa不可煮得太久，還要不時翻兜，避免番茄出水及洋葱變燶。</p><p>英文TraditionalMexicanBreakfast-HuevosRancheros</p><p>DIYPrice：$20perperson<br> Time：10minutes<br> <br> Ingredients：2eggs,1pieceofMexicanpizza,1thinhamslice<br> Seasonings：2.5tbsptomatosalsa,dashofsaltandpepper<br> <br> Method：<br> 1.ToasttheMexicanpizzaandhamsliceuntilheatedandthenputthemonadish.<br> <br> 2.Cooktomatosalsaforabout3minutesandpaveitonthepizzaandhamslice.<br> <br> 3.Frythe2eggs（huevos）,addalittlesaltandpeppertoseason,andpavethemonthedish.Serve.<br> <br> DIYTips：Don’tcookthetomatosalsafortoolong,andremembertostirfromtimetotime.Thispreventswaterfromcomingoutofthetomatoandonionfrombecominggettingburned.</p><p>印尼文SarapanTradisionalMeksikoHuevosRancheros</p><p>HargaDIY：$20/orang<br> Waktu：10menit<br> <br> Bahan-bahan：2butirtelur,1lembarpizzaMeksiko,1lembarhamtipis<br> Bahanbumbu：21/2sendoksupsalsatomat,sedikitgaramdanmerica<br> <br> Caramembuat：<br> 1.PanggangpizzaMeksikodanhamhinggapanas,letakkandiataspiring.<br> <br> 2.Masaksalsatomatselama3menit,lalusiramkandiataspizzadanham.<br> <br> 3.Tumistelurjaditelurmatasapi,bumbuidngsedikitgaramdanmerica,letakkandiatassalsatomat.<br> <br> Tips：Salsatomattidakdapatdimasakterlalulamadanketikadimasak,Andaharusseringmengaduk-aduksupayatomattidakakanmengeluarkanairdanbawangbombaytidakakanberubahwarna.<br> <br> （繙譯：語言專家諮詢公司　電話：23648988）</p><p>焗豆芝士辣茄醬配法包見溶即取<br>Molletes</p><p>聞煮價：$25<br> 需時：10分鐘<br> 食早餐又點少得麵包，呢款焗豆芝士配法包，熱辣辣香濃芝士上加上冰凍嘅番茄Salsa醬，一冷一熱好食到舔舔脷！</p><p>咩料</p><p>法國麵包1/4條、焗豆4湯匙（班豆）、Oaxaca芝士刨碎4湯匙<br> 調味：番茄Salsa2湯匙</p><p>速成法</p><p>1.首先將焗豆翻熱，法國麵包開邊備用。<br> <br> 2.將焗豆塗在麵包，再放上芝士，放入焗爐烤至芝士溶化。<br> <br> 3.再塗上雪凍咗嘅番茄Salsa便成。</p><p>聞煮貼士</p><p>避免法包及焗豆變得乾身及烤燶，應以最高溫度來烤焗，一見芝士溶化便可取出，時間約20-30秒。</p><p>自製Salsa好Easy</p><p>Salsa係食墨西哥菜唔可以缺少嘅醬汁，味道酸酸哋帶點辣，喺酷熱嘅天氣下夠晒醒胃。若然想喺屋企自製番茄Salsa亦非常方便，將番茄、洋葱、芫荽切粒再加入在外間買到的Salsa汁便可。</p><p>速成法</p><p>1.首先將番茄、洋葱、芫荽切粒或切碎，再加入適量嘅Salsa汁。<br> <br> 2.然後將所有材料均勻攪拌後即成。</p><p>烚蛋辣雞湯　變蛋花即Out<br>HuevosMotulenos</p><p>聞煮價：$10<br> 需時：1人<br> 墨西哥人愛用水煮蛋連湯做早餐，單係放隻蛋落湯嗰下經已夠技巧，萬一失手就好容易變蛋花湯，而湯中因為加咗墨西哥辣椒，飲落好香口，朝早飲一碗就成個醒神晒。</p><p>咩料</p><p>雞蛋2隻、雞湯11/2杯、番茄切粒1湯匙、洋葱切粒1湯匙、芫荽切碎1湯匙、墨西哥辣椒（jalapeno）切粒1湯匙<br> 調味：鹽、黑椒粉各少許</p><p>速成法</p><p>1.將雞湯煮滾。<br> <br> 2.加入所有材料（雞蛋除外）煮約2分鐘後熄火。<br> <br> 3.放入雞蛋待20秒後再翻滾即成。</p><p>聞煮貼士</p><p>雞蛋放落湯很容易變蛋花，所以要熄火後慢慢放入雞蛋，可用匙羹輔助。</p><p>香浸鱸魚　最醒胃<br>CEVICHEAVAPULCO</p><p>聞煮價：$45<br> 需時：3分鐘<br> 墨西哥大部份地區臨海，所以海鮮亦係佢哋至愛之一，呢款香浸鱸魚用上切碎咗嘅生鱸魚製成，過程中毋須用火，只用青檸汁及番茄Salsa攪拌即可，味道酸酸哋，食嘅時候可以配埋粟米片，非常醒胃。</p><p>咩料</p><p>鱸魚切碎21/2湯匙（約2両）、青檸3個、洋葱切粒1湯匙、芫荽切碎1湯匙<br> 調味：番茄Salsa、茄醬2湯匙、鹽少許</p><p>速成法</p><p>1.將鱸魚洗淨切碎，然後加入即榨青檸汁。<br> <br> 2.加入已切碎的洋葱粒、芫荽、番茄Salsa、茄醬及鹽。<br> <br> 3.將所有材料攪拌後即成。</p><p>聞煮貼士</p><p>由於鱸魚未經煮熟，所以加入青檸汁後可待3-5分鐘，讓青檸汁的酸性浸入魚中，有助殺菌。</p></body></html>