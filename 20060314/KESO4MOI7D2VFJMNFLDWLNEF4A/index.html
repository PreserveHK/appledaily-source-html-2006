<html><header><meta charset="utf-8"><title>花𡃁Can：揉揉捏捏　女友冧晒</title></header><body><h1>花𡃁Can：揉揉捏捏　女友冧晒</h1><p>男友最經常俾女友投訴的頭號弱點，「你都唔夠細心」、「浪漫啲得唔得呀」必定榜上有名。咁我都明白，平時做嘢咁忙，冇時間諗計冧女友，或者有時失魂係人之常情。不如閒時幫女友做吓身體磨砂，磨砂時將全副心思，都放晒係女友身上。細意幫佢扮靚喎，實Feel到你重視佢。<br><br>記者：劉昱蘭<br>攝影：楊錦文<br>協力：馬靜兒<br>Model：Va&amp;Roy@PureModels<br>場地提供︰Decleor（28902038）</p><p>要𠱁女仔就唔可以馬虎亂磨一通，加埋有手勢的按摩手法，仲要不時耳語一番，溫馨、舒服、扮靚一Take過，仲唔浪漫滿瀉？點按先舒服？等法國品牌DecleorSpa場的按摩師，過番幾招畀你傍身啦！</p><p>肩　又揉又揑</p><p>一眾OL們，分分鐘對住電腦仲多過對住男友，加上工作緊張，常覺得肩頸僵硬無力，所以按摩加磨砂時，香肩是第一個重點部位。</p><p>背　輕敲拖拉</p><p>夏天要穿露背裝，背脊夠唔夠滑溜好重要。要擁有滑不留手的靚背，必須假手於人，男友責無旁貸。咪以為隨便塗點磨砂膏打圈就得，否則，背脊都俾你磨花！</p><p>腿　壓拳推拉</p><p>踏入初春，短褲裙仔慢慢出籠，雙腳又肥又腫點見人？男仔就要畀啲力水，幫女友通吓淋巴排毒，咁輕鬆減到肥喎，女友錫晒你啦！</p><p>手　先揑後按</p><p>女仔除了塊面要見人外，雙手都不容忽視，手臂有死皮，點穿背心？遞卡片畀人，雙手布滿死皮，就自己露出馬腳。不過，既然男友都體貼，女仔幫男友做番手部按摩都好應該。</p><p>自製浪漫</p><p>依蘭依蘭精華油對女性有催情作用，檀香精華油則對男性有壯陽及提升心情的作用，用它們調製磨砂膏，浪漫氣氛特別濃厚。</p><p>對症下藥<br>熱戀甜蜜蜜</p><p>打開磨砂膏的盒，已聞到甜蜜蜜的香味，塗在身上，味道甜得似食糖，加埋honey的按摩手勢，冧死！</p><p>日日沖夠溫和</p><p>男友無可能日日幫你磨砂，而且日日磨砂好傷皮膚，可選性質溫和嘅，有磨砂成份的沖涼液，就日日都keep住啲皮膚咁滑啦！</p><p>消脂瘦身</p><p>女仔人生最大的事業就是瘦身，沖涼都可以瘦，不作他想，即試！</p><p>冷戰冷靜</p><p>跟男友嗌交當然要冷靜一下，海洋味道可舒緩氣憤的情緒。</p><p>磨砂DO&amp;DON'T<br>DO</p><p>１.磨砂粒子通常有分粗幼，關節位可用粗粒磨砂。<br> <br> 2.磨砂後的皮膚毛孔較大較粗，洗澡後應立即噴上爽膚水，除收縮毛孔外，亦有保濕作用，保持皮膚水份。</p><p>DON'T</p><p>1.雖然話磨砂和按摩可以同時進行，但因為磨砂膏不宜停留在皮膚表面太久，所以最好半小時就沖身。<br> <br> 2.如果你用的磨砂膏是油份為主的，稍作沖身後，宜以毛巾印乾皮膚，讓皮膚多吸收油份，皮膚不會那麼乾燥。</p><p>（a）TheBodyShop25377072<br> （b）Lush31010130<br> （c）Fruits&amp;Passion31041839<br> （d）Decleor28902038<br> （e）BernardCassiere28818300<br> （f）SOTHYS25770881<br> （g）~H2O+23882727<br> （h）Alqvimia28810933<br> （i）TheFaceShop34263230</p></body></html>