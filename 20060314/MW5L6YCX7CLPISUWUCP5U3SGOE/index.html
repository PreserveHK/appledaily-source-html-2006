<html><header><meta charset="utf-8"><title>行人天橋臭氣熏天</title></header><body><h1>行人天橋臭氣熏天</h1><p>黃大仙鳳德公園旁行人天橋，有缺德者隨街小便，被附近居民投訴臭氣熏天，環境衞生大受影響。食環署跟進投訴後表示，食環署只負責清掃天橋路面，清洗工作由路政署負責。</p><p>清掃清洗分清界</p><p>鳳德公園附近居民稱，有街坊於深夜或清晨時分，在公園旁行人天橋上小便，路過者也嗅到陣陣臭味。「有啲老人家有時會喺橋上嘅去水位小便，有時就隨便喺橋嘅一邊解決，所以橋面都有唔少污迹。」</p><p>老人多就地解決</p><p>居民又稱，夏天時情況尤為嚴重，臭味更濃烈，令路過者極難受，他曾多次向食環署投訴，但情況未見改善。「有時我見到外判嘅清潔工人明明聞到臭味，都係咁照樣行過，冇去處理。」<br> 食物環境衞生署發言人稱，該署收到投訴後，曾派員到上址調查，發現天橋去水位確傳出臭味，故已於去水位置加入漂白水以作消毒。發言人稱，因食環署只負責清掃天橋路面，故只會於去水位置消毒，清洗天橋路面工作應由路政署負責。<br> 本報已轉介投訴予路政署跟進。<br> 檔案編號：0308070<br> <br> 投訴請附姓名、地址、電話。有關資料僅供聯絡，絕對保密。匿名投訴恕不處理。一經投訴，本報保留刊登權利。<br> <br> 服務熱線<br> 電話：29908288<br> 傳真：23702192<br> 電郵：sservice@appledaily.com</p></body></html>