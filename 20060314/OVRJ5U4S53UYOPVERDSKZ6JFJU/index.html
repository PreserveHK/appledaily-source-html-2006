<html><header><meta charset="utf-8"><title>直擊　北角春秧街街市</title></header><body><h1>直擊　北角春秧街街市</h1><p>袁太<br>買咗隻雞做餸，有半隻要嚟白切，另外半隻會加埋海底椰同川貝嚟煲湯，止咳潤喉，啱晒春天飲，不過𠵱家買雞比以前貴咗起碼十幾蚊。<br>今日雞全隻$7/磅</p><p>馬太<br> 今日經過街巿見到啲蠔仔幾靚，所以就買咗啲打算煎蠔餅，另外仲買咗啲翠玉瓜，打算用嚟清炒。<br> 今日蠔仔$16/斤</p><p>譚太<br> 買咗西洋菜啦，返去會加啲羅漢果、豬𦟌、南杏北杏落去煲，個湯夠晒滋補潤肺！<br> 今日西洋菜$4/斤</p><p>容太<br> 今日買咗個南瓜仔，諗住將佢切片之後加埋啲薑葱就咁炒，幾好味㗎！<br> 今日南瓜$2.8/斤</p></body></html>