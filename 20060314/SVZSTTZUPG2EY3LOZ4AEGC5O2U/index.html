<html><header><meta charset="utf-8"><title>9樓D座：對付潮氣霉菌靠對舊絲襪</title></header><body><h1>9樓D座：對付潮氣霉菌靠對舊絲襪</h1><p>今個三月天氣真反常，無論二十度又或是十度氣溫，仍然天陰陰濕𣲷𣲷，呢啲天氣最叫人頭痛。屋企天花板、廚房、廁所磚牆隨時出現一點點好似癦屎的霉點，面對如此頑固霉迹，最緊要係對症下藥，其實方法好簡單，就連阿媽對舊絲襪都可以大派用場，唔信？今日就請來在清潔界有十年經驗的楊先生話你知。	<br><br>記者：李智聰　<br>攝影：陳智良　<br>模特兒：Bianca（Salvador）<br>鳴謝：All-in-OneHomeServiceLimited</p><p>重災區一：客廳</p><p>客廳天花是其中一個最易發霉藏塵的地方，要清潔其實好簡單，只要一對舊絲襪再加把掃把就得，連水都慳番。</p><p>絲襪掃天花靜電吸霉塵<br><br>專家教路：</p><p>要記住：絕不能用乾布抹，這樣只會令發霉的位置變黑和變成一笪笪，留下污迹。亦不可用濕布，因為濕氣反而會令污穢化開，令範圍擴大，更難清理。想減低牆身發霉的情形，記得在回南天開抽濕機。</p><p>重災區二：洗手間</p><p>洗手間是全屋最霉的地方之一，特別是洗手盆、浴缸，滿布霉迹黑點，想清除？出動漂白水同棉花就可以。</p><p>漂白水漂膠邊<br><br>專家教路：</p><p>要記住：洗手間內每個位置都可用上述方法，如問題嚴重的話，可做多一次以上的步驟或等多幾小時，坐廁周圍的霉迹比較頑固，見議等待十小時。每次用完後，把周圍膠邊抹乾，盡量避免有積水。</p><p>清潔用品推介</p><p>重災區三：廚房</p><p>唔係下下都要用強力清潔劑先可以抹得乾淨，好似廚房咁，用清潔劑好易沾污食具同食物，特別是雪櫃、碗盆這些地方，用檸檬汁、牙膏一樣掂！</p><p>牙膏擦雪櫃膠邊<br><br>專家教路：</p><p>用舊牙刷唧上少許牙膏，在雪櫃邊擦10-15分鐘，膠邊就會回復白淨。</p><p>檸檬開水抹雪櫃內櫳<br><br>專家教路：</p><p>用2個檸檬榨汁，加入約半個飯碗的清水。用乾淨毛巾沾上檸檬水輕抹雪櫃內側，就可除霉兼除臭。</p><p>瓷磚罅位貼棉條<br><br>專家教路：</p><p>棉花條浸在漂白水內5至10秒至濕透。把棉花條放在有霉迹的罅位，再用膠紙貼實。24小時後取走棉花條便可。</p><p>碗盆去水位刷完再漂<br><br>專家教路：</p><p>舊牙刷浸漂白水約20秒，再在去水位四周刷洗約5至10分鐘，最後在周圍放上滲滿漂白水的棉花條，待約8小時，霉迹會自然分解。</p><p>其他推介：</p><p>將清潔粉劑放入洗衣機內槽，開動洗衣機3分鐘，待清潔劑溶解可清除機內霉迹及污迹。<br> <br> Look　洗衣機內槽專用清潔粉劑　<br> $33.9（c）</p><p>shoplist：</p><p>（a）永安　27106288<br> （b）實惠26638833<br> （c）惠康　22993838</p></body></html>