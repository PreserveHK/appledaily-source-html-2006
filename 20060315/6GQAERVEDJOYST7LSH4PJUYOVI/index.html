<html><header><meta charset="utf-8"><title>XBOX360今晚首賣　頭50名送FastPass</title></header><body><h1>XBOX360今晚首賣　頭50名送FastPass</h1><p>近日行貨XBOX360宣傳谷得好勁，終於到今晚嘅決定性時刻！行貨首賣會將於今晚午夜12點於皇室堡嘅玩具反斗城開波，為咗谷行個勢引多啲人嚟出機，特別加插好多着數畀機迷；首先最吸引梗係自行設計、獨一無二面板啦，不論名額，總之喺今晚首賣會度成功買到部XBOX同指定Game，就有機會獲得！</p><p>另外頭50名買機人士，更可獲贈一張「FastPass」，用途係畀你喺3月16日去沙田新城市廣場個XBOX360宣傳活動時，可優先到自由下載區，免費Download任何兩款內容（如遊戲Demo、武器、賽道等），連最多人期待嘅《街霸II》都得！下載過程亦相當之抵死，只需手持任何USBDrive，如記憶手指、iPod等就可下載，返到屋企再上傳返部XBOX360就玩到，相當之方便。<br> 記者：徐影龍<br> <br> 日期：3月15午夜12時　<br> 地點：銅鑼灣皇室堡玩具反斗城</p></body></html>