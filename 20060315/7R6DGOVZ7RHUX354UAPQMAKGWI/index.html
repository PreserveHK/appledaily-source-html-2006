<html><header><meta charset="utf-8"><title>　　女機長歎無機會識男仔 - 李八方</title></header><body><h1>　　女機長歎無機會識男仔 - 李八方</h1><p>每當提起機師，就自然會諗到英俊瀟灑、外形俊朗嘅男士，係唔少女仔理想嘅金龜婿，但現實又係唔係呢？由國泰機師撰寫嘅《翹首振翅─香港機師手記》噚日出版第三冊，今次由十位國泰本地機師合著，講吓佢哋嘅生活點滴，同埋飛行知識等。<br> 其中國泰空中巴士二副女機長陳皓明（左）就話，機師背後有好多辛酸不為人道，好似每逢大時大節都要開工，陪唔到另一半，飲食同生活無規律，加上佢哋要經常考在職試，溫習起嚟會六親不認，如果結咗婚，亦都唔能夠經常陪到小朋友，佢笑指，可能男機師着咗套制服，睇落去好似醒目啲，但現實係唔係理想金龜婿就見仁見智。至於有無機師追求佢，陳皓明姣笑說：「我唔會講，你哋自己估吓啦！」	<br> 成啟聰攝<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>