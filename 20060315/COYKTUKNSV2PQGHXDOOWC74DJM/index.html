<html><header><meta charset="utf-8"><title>謝玲玲讚女兒有才德</title></header><body><h1>謝玲玲讚女兒有才德</h1><p>林建岳前妻謝玲玲昨日在中環路過，她透露剛自歐洲回港，現時任職金融界。</p><p>不會幫父親手</p><p>提到謝玲玲與林建岳所生的女兒林恬兒，她欣喜不已地說：「佢好乖，𠵱家喺美國一間出名嘅娛樂公司工作，不過唔會返香港幫佢爹哋手。佢二十二歲，都生得幾靚，好多人叫佢入行做明星，不過佢唔鍾意，反而鍾意做幕後。」<br> 至於其年二十五歲的兒子林孝賢，謝玲玲則謂不知他有否拍拖，她說：「仔大仔世界，佢都冇帶過女朋友畀我睇。」謝玲玲還直認自己單身，沒有追求者，她說：「可能大家以為我好多人追，所以唔敢追我，其實我冇人追，不過唔緊要，我enjoy自己嘅生活，有工作、有仔女，好充實。」<br> 採訪、攝影：RitaLeung</p></body></html>