<html><header><meta charset="utf-8"><title>代理向大學生招兵</title></header><body><h1>代理向大學生招兵</h1><p>地產代理業人手流失率高，個市一旺，要擴充嘅時候，啲管理層就頭都大埋，大專院校近年就成為佢哋吸納新血嘅來源。<br> 香港置業禮拜一去咗嶺南大學搞招聘講座，由新界西區域營業董事余永泰分享多年嘅工作經驗，有八十幾個學生出席，三十人仲即場報名㖭。啲一二年班大學生，對暑期實習計劃最感興趣，唔知係咪想趁暑假搵吓快錢呢？</p></body></html>