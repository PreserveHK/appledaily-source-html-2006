<html><header><meta charset="utf-8"><title>開放日：入天文台扮報道員</title></header><body><h1>開放日：入天文台扮報道員</h1><p>記得細細個一定會坐定定睇天氣報告，因為天氣小姐好靚，天氣先生又好搞笑，不過想當年天文台就成日畀阿媽鬧：「唓！天文台噏啲嘢都無準嘅！」隨住科技進步，𠵱家嘅天氣預測已經非常準確，連阿媽都改口話：「呢兩日番風呀，着多件衫睇住天文台做人呀！」番風喎，咁你又有無興趣真係入天文台昅昅未來兩日天氣點？<br>為慶祝每年3月23日世界氣象日，天文台搞開放日贈興，市民可以免費入場實地了解天文台工作、同專業氣象從業員交流天氣知識，最過癮係個模擬天氣預報室，預報員會現身說法，解釋如何製作天氣預報，市民仲可以扮吓電視天氣報道員㖭。</p><p>香港天文台開放日<br> 日期：3月18及19日<br> 時間：9:30am-4:30pm<br> 位置：尖沙嘴彌敦道134號A香港天文台<br> 查詢：29268259</p></body></html>