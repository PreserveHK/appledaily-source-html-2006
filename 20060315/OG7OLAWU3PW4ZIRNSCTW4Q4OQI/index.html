<html><header><meta charset="utf-8"><title>童年分離姊妹情淡<br>我未成年：汶錡、麗淇爭食篤爆膽</title></header><body><h1>童年分離姊妹情淡<br>我未成年：汶錡、麗淇爭食篤爆膽</h1><p>名模周汶錡（Kathy）與妹妹周麗淇（NiKi）在娛圈並肩作戰，不過小時候因為分開住，所以兩姊妹感情不算深厚。Kathy自言小時候較cool，不多話也不愛笑，倒是妹妹天生一雙大眼睛，人見人愛。不過兩姊妹有共同嗜好，就是吃。有次婆婆給錢她們落街買碗仔翅，一返家兩姊妹跟弟弟齊齊搶食，更激烈得連湯壺的內膽也篤破！</p><p>名模周汶錡（Kathy）出生於小康之家，每天最開心的事，就是等待媽咪放工，帶比她小一歲的弟弟和妹妹周麗淇，一家人坐街邊食車仔麵篤魚蛋。Kathy說：「我細個好多童年回憶都係同食有關，最記得有次婆婆畀咗唔知兩蚊定五蚊，我哋拎住個紅色暖壺落街買碗仔翅，返嚟搶住食，仲食到隻湯匙篤爆個壺嘅內膽，好誇張！」</p><p>想當白衣天使</p><p>Kathy表示因為妹妹周麗淇小時候跟婆婆住，所以兩姊妹感情不算十分深厚，反而跟弟弟更親近，經常在家一起玩煮飯仔，當然也少不了打架。她說：「我自細份人好cool，唔鍾意笑，唔鍾意講嘢，但就好鍾意做嘢，細細個喺託兒所，人哋瞓覺我就唔瞓，走去幫啲小朋友冚被，所以細個志願想做白衣天使或者幼稚園教師。妹妹就sweet啲，大眼妹咁，人見人愛，佢細細個就好有表演慾，𠵱家入行做藝人都啱。」</p><p>被嘲牛高馬大</p><p>妹妹自小表演慾強，Kathy就貪靚，才四、五歲已開始為自己做styling，還懂得反手紮辮仔返學。Kathy又謂小時候曾因為比同齡小朋友較高而非常自卑，她說：「我六歲讀一年班，就俾人以為讀三四年班，成日排最尾、坐最尾，又笑我牛高馬大，好自卑呀！」<br> 採訪：林妙萍<br> 部份圖片提供：周汶錡</p></body></html>