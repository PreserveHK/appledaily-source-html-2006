<html><header><meta charset="utf-8"><title>　　楊孝華唔驚泛民玩嘢 - 李八方</title></header><body><h1>　　楊孝華唔驚泛民玩嘢 - 李八方</h1><p>《2006年行政長官選舉及立法會選舉（綜合修訂）條例草案》委員會星期五開會選主席。如果按照劇本安排，自由黨楊孝華Howard（圖）會做主席、民建聯劉江華就做副手。<br> 以前做特首選舉條例委員會副主席嘅Howard今次升職，都係要多得譚耀宗唔做，等佢有機會試吓領軍。Howard話唔覺條bill難搞，事關各大黨派都支持設信任票制度，條bill內容又窄，唔擔心泛民會玩嘢，搞小動作玩突襲喎。<br> 民建聯唔要主席位，但應該會推劉江華做副主席。雖然民主派都可能會試吓舉手提名吓代表去選，但睇怕都係旨在參與成份居多。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>