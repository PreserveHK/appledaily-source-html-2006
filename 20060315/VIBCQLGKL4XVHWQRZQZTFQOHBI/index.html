<html><header><meta charset="utf-8"><title>杜德偉除褲變呃錢招</title></header><body><h1>杜德偉除褲變呃錢招</h1><p>杜德偉年前推出國語歌《脫掉》，每次獻唱都順勢除埋褲。最近喺內地竟然有不法商人利用杜德偉唱歌除褲嘅表演呃錢，專門喺活動主辦單位同贊助商之間，做穿針引線嘅工作嚟收取佣金。騙徒直頭擺杜德偉上枱，話佢會表演除褲，咁就有人上當，仲俾人呃咗二十萬港幣話係贊助費。上個月一單，呢個月又發生一單，總共有兩單騙案喇。資料圖片</p></body></html>