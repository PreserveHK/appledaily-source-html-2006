<html><header><meta charset="utf-8"><title>花𡃁can：淡妝+wave頭打做天幕下的NIKKI</title></header><body><h1>花𡃁can：淡妝+wave頭打做天幕下的NIKKI</h1><p>晚晚睇《天幕下的戀人》，見到Nikki飾演的女主角高逸詩，靚仔同有錢仔都為佢死心塌地，港女睇到牙癢癢：「佢哋是但一個做我男友就好了！」港男睇到流口水：「如果我有周麗淇咁嘅女朋友就正咯！」所以港女想釣金龜或冧死仔，即管照辦煮碗執番個Nikkilook，話唔定下一個幸運兒就係妳呢？<br><br>記者：盧家蕙　<br>攝影：周旭文<br>Model：Fiona（HongKongGenesis）<br>HairandMakeup：HairCulture（CarWong）、Ipsa（Jovy）</p><p>Nikki教路</p><p>高逸詩能令觀眾留下深刻印象，除了性格樂觀開朗，清純可人的外表可能才是主因，Nikki自己又點睇呢？</p><p>着衫要飄逸</p><p>Nikki：「好開心愈來愈多人討論呢套劇，高逸詩（阿詩）形象咁成功，可能因為我喺呢套劇着多咗裙啦，之前飾演嘅十二妹比較男仔頭嘛，哈哈！呢套劇中嘅阿詩只有23歲，着衫好有少女feel，雪紡裙、onepiece、seethrough外套加背心等都係摰愛，多數係TVB幫我揀的，我間中都會搭多幾件私伙。」</p><p>睫毛要長</p><p>「妝係我自己化的，方便大家嘛！我多化淡妝，重點應該係粉紅胭脂及纖長睫毛上吧！眼影則選柔和的色彩，主要睇番劇中場合而定。」</p><p>頭髮少少wave</p><p>「髮型係我自己夾的，有少少wave好似唔錯。前期多數會紮條小辮子，後期會變化多點，紮多幾種款式，髮型師話成熟啲喎！」<br> 「呢個星期進入高潮，最後同邊個一齊？我唔講得呀，只可以話唔睇到最後幾分鐘都唔會揭盅。總之，多謝大家捧場啦！」</p><p>扮相一</p><p>Nikki於劇中成日拎住個小提琴拉歌仔畀老竇同男朋友聽，一再證明識玩樂器的女仔與別不同，畀人感覺既有修養又品格高尚，配埋條onepiece花裙，男人即時暈晒大浪。<br> onepiece花裙$1,580（b）</p><p>妝容重點</p><p>髮夾夾頭髮<br> 髮型切忌嬲嬲憂憂，可把左右兩邊頭髮盤到中間紮成辮子，並以髮夾夾穩，輕輕鬆鬆地變髮，自然唔造作。<br> <br> 橙色胭脂<br> 太淡或太濃的妝容都不宜，眼部可使用珍珠色及粉紅色的亮麗眼影，再掃上橙紅色胭脂，營造出清秀淡雅的感覺。</p><p>1.玫瑰胭脂$260（e）<br> 2.GraphicColour迷人眼影#05$295（e）<br> 3.LashXL增長睫毛液$180（e）<br> 4.PureColour#324唇膏$160（e）</p><p>扮相二　</p><p>高逸詩的職業係客戶服務員，返工至緊要精神奕奕，加埋個甜美笑容，形象夠晒斯文大方，顧客仲唔爭住問你嘢咩！<br> <br> 上身：<br> 白色閃石短外套$399（c）<br> 黃色背心$429（c）<br> <br> 下身：<br> 白色有袋半截裙$499（c）<br> 棕色平底鞋$1,280（a）</p><p>妝容重點</p><p>粗眼線粗眉<br> 以眼部及唇部為重點，眉及眼線不妨描畫得粗一點，並於眼頭畫上光影，以突出炫目眼神，最後塗上貼服光澤的唇彩，即時綻放懾人魅力。</p><p>妝物推介</p><p>1.光感美肌瑩亮胭脂$270（d）<br> 2.粉紅色亮麗眼影$140（d）<br> 3.光感美肌修飾唇彩$240（d）<br> 4.修形眉筆$230（d）<br> 5.完美修形唇線筆$165（d）<br> 6.明眸眼線筆$165（d）<br> 7.3D光影筆$165（d）</p><p>扮相三　</p><p>日日着裙係男仔都俾你悶親，唔想咁拘謹，選擇背心襯及膝短褲，不但充滿假日shoppingfeel，感覺更是輕鬆自然，輕輕散發出時尚氣息。<br> <br> 上身：白色背心$880（a）<br> 下身：棕色及膝短褲$1,380（a）</p><p>妝容重點</p><p>綠色眼影<br> 行足成日街，唔係怕曬到溶妝，就係怕對眼愈夜愈累。想眼仔睩睩最好加點遮瑕液遮吓黑眼圈，選用控油底霜便可解決泛油光或溶妝情況。另外，可大膽選用綠色或淡紫色眼影，有助突出清新效果。<br> <br> 紮側辮<br> 於髮側紮上一條小辮子，可顯出活潑好動的一面。</p><p>妝物推介</p><p>1.感溫柔潤唇膏$180（f）<br> 2.水亮魔幻藍色系眼影$230（f）<br> 3.雪紡透亮胭脂$230（f）<br> 4.水亮魔幻紫色系眼影$230（f）<br> 5.明亮眼部遮瑕液$180（f）<br> 6.清爽控油底霜$240（f）<br> 7.雙效濃密睫毛液$200（f）</p><p>男女都冧高逸詩！</p><p>Wave頭自己set<br></p><p>既然Nikki的頭髮是重點，HairCulture的髮型師Ritz教大家點自製鬈髮。<br> <br> 1.最好有stylingproduct打底，夾前一定要吹乾，因為濕髮是最脆弱的，如果未乾透就使用鬈髮器，好易抽乾頭髮本身的水份。<br> <br> 2.以耳朵為分界點，把頭髮分為上下兩份，每捲一下可維持4-5秒，向內向外均可，最緊要左右平均。<br> <br> 3.最後以wax或者Spray定型，隨意又輕身的Wavy，可增加頭髮的Volume而不累贅，輕鬆自然又易打理。</p><p>（a）Max.&amp;Co（22657876）	<br> （b）KOOKAI（22658880）	<br> （c）breadnbutter（31055306）<br> （d）IPSA（22658332）	<br> （e）EsteeLauder（22658014）	<br> （f）Sofina（28936417）</p></body></html>