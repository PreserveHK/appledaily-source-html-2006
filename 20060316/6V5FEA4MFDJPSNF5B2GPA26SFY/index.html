<html><header><meta charset="utf-8"><title>女人BLOG：我寧願老公召妓！</title></header><body><h1>女人BLOG：我寧願老公召妓！</h1><p>36.24，是女人夢寐以求（男人每晚追求）的數字，由今日起，逢星期四女人大晒，36.24為妳搜羅女人吃喝玩樂、熱話、購物最新行情。<br><br>召妓，是男人的秘密，女人眼中的禁忌。縱無半點羞恥之心，不怕臉紅在朋友間高談闊論，但在伴侶、甚或異性面前還是會收斂一下吧。妻子默許自己丈夫外出召妓，還說丈夫養成召妓這「習慣」後令夫妻感情更好，是荒謬？是歪理？當人妻子的Tiny卻反問一句：「可簡單地解決問題，不就是好辦法嗎？」<br><br>記者：馬慶武　<br>攝影：何家亮</p><p>接受歪理變真理</p><p>「我情願佢出去叫雞！」老實說，容許自己丈夫召妓，和「丁蟹」掉親生蟹仔落街同樣瘋狂，同樣歪理。但在Tiny眼中，卻是令夫妻關係更融洽的方法。為了不想再受苦，不想再床頭打交床尾鬧交，她，說了這句話。<br> 35歲的Tiny相貌齊整，細細粒身形加上青春裝扮，絕無半點師奶味。睇得出思想開放，卻估不到這樣大方，連老公和其他女人上床也接受到，留意，不是容忍，是接受！結婚七年，Tiny話和老公相識至拍拖，一直都好甜蜜，婚前沒有同居，一個星期最多性交一次，有沒有性的生活也同樣美滿愉快。沒有對性抗拒，也沒甚麼童年陰影，從前和幾個男朋友拍過拖也能在性生活中找到樂趣。只是，沒有抗拒卻不等於熱衷，和一般女性一樣，在Tiny心中，愛的地位遠比性重要，可以有愛無性，有性無愛？不能，亦不需要！</p><p>一晚四次面不改容</p><p>丈夫是大公司部門主管，不嗜賭不愛花錢，好好先生一名，結婚後，首先可以撇除經濟這個問題，可以說是無憂無慮。小女人格局的Tiny曾經擔心過性格不合、何時生兒育女，甚至煮的餸菜不合丈夫胃口這些小問題，但卻萬萬想不到身為一對健全的夫妻，大家有性經驗而又無特殊癖好，卻竟然會在性事方面出現分歧。婚後每晚同床，才發現老公體質過人，「新婚初期每一晚都會最少行房一次，我當時已辭去工作，如果咁啱係假期前夕，更會瘋狂至深夜，最厲害試過一晚四次。」Tiny說當時一直以為新婚燕爾才會這樣癡纏，料不到老公對於晚晚運功也當平常事看待，每晚瘋狂消耗體力過後，明天又再精精神神返工。</p><p>自己和妓女有分別嗎？</p><p>頭三、四年丈夫Sam還懂得尊重Tiny，當Tiny以疲倦、沒心情為由拒絕歡好，Sam只會乖乖瞓覺，或出廳看AV自娛。但日久傷情，兩夫妻各自的內心都翻起「自私」兩個字，Tiny拒絕得更強硬，Sam亦開始表現出不滿，「佢曾經同我講過啲好過份嘅嘢，好似『結咗婚都淨係幾日先一次，晚晚一齊瞓做咩？』、『郁大力啲就嗌痛，搞到無晒Mood。』」Tiny說到這裏有點面紅，但看清楚，眼更紅：「我都好想配合佢，我又唔係唔鍾意佢，但係如果成日一晚做幾次，我真係會好痛，每晚一次我還可接受，但……曾經試過勉強做，第二朝小便時痛到喺廁所喊！之後我開始好怕佢興奮，所以有時為咗唔會挑起佢性慾，我一次都唔同佢做。加上去年BB出世之後，我每日為咗照顧BB同煮飯，已經筋疲力盡，實在沒有心情。」聽到這裏，筆者未講出口，Tiny已經自首：「可能試過拒絕成功，所以之後稍為唔想，都會拒絕，可能都有少少自私啩？」少少自私，但Sam卻更自私地開始漠視Tiny的感受，將行動升級，「有一晚佢飲醉咗，返到嚟我已經瞓咗，佢居然摷醒我要我同佢做，我當時無反抗，只係剛睡醒未及反應，佢錫多兩錫就大鬧：『我有咩得罪你？你對我咁冷淡？搞到我好似強姦緊你咁？』」Tiny話自己當時只懂怕，因為Sam已經舉起手作狀想給她一巴掌。強姦，沒有發生，之後Sam曾試過硬闖，Tiny逆來順受之後還要再受，一句「早知頭先應承班Friend去叫雞！」已經傷了Tiny的心，更令Tiny產生「同我做和同妓女做沒有分別嗎？」這個諗頭。</p><p>重拾溫馨默許召妓</p><p>經過無數次大吵大鬧，結婚六周年，Tiny終於覺得需要和Sam平心靜氣傾談一次，「我問佢重愛唔愛我，佢諗咗一陣，答我：『如果唔愛你，無愛無性，我重點解要維持呢種關係？』嗰一次我將我嘅感受講晒畀佢聽，我哋傾咗半晚，攬住瞓咗半晚。」之後，Sam在Tiny眼中回復「正常」，一星期和她做愛三、四次，每次做完都會問Tiny感受，不再一味洩慾，但Sam坦然有時希望外出找尋發洩：「佢話唔想我難受，又唔想整痛我，但有時佢真係想發洩一下獸性，佢同我講：『外面嘅只係洩慾工具，我愛你所以唔想喺你身上發洩。』」看似荒謬，但卻給了Tiny一個很好的藉口，沒有應允也沒有反對，Tiny說自從那次之後，大家好像有了共識：「佢夜歸我不會問他去咗邊，每個星期六晚上他也會回來吃飯，迎接星期日這一天家庭日，而且佢變得更細心，每次做愛也變得很溫柔，沒有以往般「猴擒」，更會搞搞氣氛。一家三口，從未如此溫馨過！」Tiny過着她憧憬的婚姻生活，每一天也幸福，只要不去想……</p><p>終於發現了……卻啞忍</p><p>心中有刺，隔膜更深，夫妻間已不只性事不能協調，感情還出現問題，簡單的溝通，好像也要靠那一歲未足的女兒來當橋樑。「好多猜度，我會諗佢性慾咁強，之前拍拖唔可以日日做，係咪會搵第二個做？會唔會出去召妓？」Tiny想很多，到一次足足一星期沒有抱過錫過後，終於忍不了問出口：「你有無搞第二個。」Sam一聽到已怒目相向：「你唔畀我，我出去搞都好正常啫！我有需要㗎！」可能是火遮眼，更可能是被猜中而老羞成怒。丈夫夜歸已成習慣，每星期總有三、四晚，直至有一次，證實了，「真係好似拍戲咁，我喺佢西裝袋搵到張單，係去卡拉OK簽的信用卡單，埋單成7千銀，如果正常唱K點會咁貴，佢朋友又唔算多。」Tiny今次選擇忍口，始終問不出口，因為怕得到的答案比上一次更激，努力把精力集中在照顧女兒身上。</p><p>欺騙自己直到他不再「能幹」</p><p>這一刻，筆者也不想再追問，但為了工作，還是要「腰」其死穴：「你接受到丈夫出去召妓？和別的女人做愛？」沉默了，數秒後Tiny很堅定地回答：「我覺得𠵱家我哋相處得好好，我相信他對其他女人不會像對我一樣好一樣遷就，就算在床上！如果呢個方法可以令我哋搵番幸福感覺，性只是點綴，愛才是最重要，我覺得無問題！解決到問題嘅就係好辦法！而且呢個方法，係對我哋一家三口影響最小的！」縱使再多的感歎號、再多的肯定，「影響最小」四個字，已經出賣了Tiny。只希望Tiny自己不要發覺這只是藉口，直到Sam不再那麼「能幹」。</p><p>李寶能：一男對三女才算正常！</p><p>「古代一夫多妻制度才是真理，一夫一妻根本就是野蠻！」非常震撼，這一句出自臨床心理學家李寶能口中的回答，令身為男人嘅我大感驚訝暗呼支持。李寶能說從這個個案來看，他們可以將愛同性分開，可以接受。<br> 「我睇書睇過有人類學家做過統計，結果係一個男人應該要有兩至三個性伴才能在性方面得到滿足。」李寶能更說男人身體構造就是這樣，就算老了，就算到死前一刻，身體也繼續製造精子，體力也比女人強，便是為了要繼續性交傳宗接代。像這對夫妻，男的已經表明對性需索大，女的能夠接受男的在外面發洩，反而可以更加肯定男人只係將性慾轉移到外面，感情慾仍留在妻子身上。如果女的繼續勉強繼續壓迫男方，隨時會造成婚外情，或離婚局面。不過，李寶能最後也補充一句，女方這樣做仍要冒男方連感情也同時轉移這個險。</p><p>吳敏倫：一晚四次未算強</p><p>「性慾太強嘅定義，唔係一晚做幾多次，就算你一晚做七次，但身體沒有出現問題，性器官亦沒任何損傷，都唔係太強。但如果你精神上成日希望做愛，但身體上負荷唔到，例如就算做完好攰、好唔舒服，但依然想做，咁就要睇醫生。」香港性教育促進會副會長吳敏倫教授說，如果有他所說的情況，或者懷疑自己性慾太強，都應該即刻找醫生檢查，可能是精神有問題或荷爾蒙分泌出問題，如果是荷爾蒙分泌有異，是可以用藥物治療的。至於多做運動或把精神集中在其他事情上可否減低性慾？吳教授回答：「可以試吓嘅。」</p></body></html>