<html><header><meta charset="utf-8"><title>悅經：進入HandFree地帶男人唔係要公主</title></header><body><h1>悅經：進入HandFree地帶男人唔係要公主</h1><p>香港人，講到自己有幾開放，資訊流通有幾發達，唯獨是「性」，像永遠衝不過的樊籠。說到性，大家頓時三緘其口；性教育推行十多年，原來都只是原地踏步。這感覺，在約訪問及街訪期間，尤其突顯。終於，找到黃真真，我們由電影開始，談情入性；具體性生活嘛，照例HandFree（免提），倒是有點忠告給姊妹們：不要太守舊！即使去買情趣用品，都只為𠱁你的男人開心，有何不可？	<br><br>記者：李淑芬<br>攝影：譚盈傑、陳偉強、陳陶鈞<br>場地提供：星皓電影</p><p>黃真真檔案</p><p>學歷：演藝學院戲劇系畢業；美國紐約大學修讀電影<br> <br> 曾拍電影：《留下買路情》、《女人那話兒》、《六樓后座》、《六壯士》、《女人那話兒2》、《見習黑玫瑰》</p><p>黃真真3級方程式<br><br>1.Lace上陣　男人實受　</p><p>「Sex，是互相Enjoy的一件事，如果你提出一樣嘢去互相Enjoy嘅，咁同𠱁佢開心有乜分別？女性成日都諗尊嚴嘅嘢，唉！尊乜鬼嚴啫。成日覺得，咁我（去買情趣用品）咪唔係公主；這想法錯了，男人唔係要娶個公主返嚟嘛。你可以問吓啲男性，如果女性攞啲嘢出嚟一齊玩，會不會反感？我未試過有人有反感的現象。我唔係講緊人盡可夫嘅女人，這是另一回事。我專登買一件Lace睡衣返嚟，佢都開心到不得了啦。佢哋會覺得，原來你咁得意㗎，估你唔到喎，平時斯斯文文。」對買情趣用品，黃真真拋下一句：「It'sFun！」</p><p>2.睇3級片借戲過橋</p><p>「香港人工作忙，壓力大，回家就只看露底、波罅的雜誌，所以形成大家對性的眼光都好狹窄。」看書，甚至是看3級電影，對擴闊眼光都有幫助；黃真真特別推薦一套戲，一個導演，「上年一套《9Songs》（情慾九歌），好多做愛場面，但卻拍得自然不猥瑣；我好鍾意一個意大利導演TintoBrass，他專拍關於性的題材的電影，拍得好大膽，但有型；每套戲都有女主角，但女主角都不是艷星，是演員。看完性感戲的下一場，仍然覺得女角很高貴，不會覺得Cheap。」看完後，或許你都會放開懷抱，走到性商店看看有甚麼用品可以與你的男人共享。「只是，中國人不會突然在搭車途中講，喂！不如我哋今晚SM囉。這始終難於啟齒。可以藉着看電影而打開話題，例如看到某些場景，可以說：嘩！我哋可以試吓喎。」</p><p>3.一句到尾　主動啲啦</p><p>看《女人那話兒》，最難忘的，可能是黃真真的笑聲。「一個人最緊要開心，終日愁眉不展，等待男人來呵護，不行的。不要等男人來拯救自己生命，這太被動，亦浪費青春。」主動出擊，同樣可應用在性關係上，「覺得唔夾，咪去發掘新玩意囉，自己去性商店買啲新玩意畀佢試吓啦。我好多女性朋友，覺得唔足夠，唔會講；甚或男性都唔會去講。」說到底，黃真真翻來覆去跳不出「主動」兩個字。「好多女人覺得，性是壓力，覺得唔開心又要迎合。這是無理由的，應將性視作享受。」</p><p>買情趣用品𠱁男伴，It'sFun!!!</p><p>港女唔趣？</p><p>情趣店員：家吓買嘢無尷尬<br><br>安全快線店員阿Ling</p><p>「𠵱家好似女士比男士更大膽，確係開放咗，連大學生都有，有些還會來做研究功課。客人有年輕夫婦，結婚十多年的都有。有時，還會有些夫婦因多年不能行房，便來查詢，我又會嘗試分析他們的問題，例如：太乾的話，可以買潤滑劑。」</p><p>成人用品專門店店員飛仔</p><p>「𠵱家真係開放咗好多，好多女仔會嚟買嘢，由二十歲到六十歲都有，大家已經好接受成人情趣用品。要男人興奮好簡單，男性係靠視覺，單單穿性感內衣，已可大大提升興奮度。」</p><p>Closer店員阿Be</p><p>「嚟買嘢嘅，有情侶，也有中環OL，ABC的女性較多，年輕的也多，都唔會話尷尬。」</p><p>專家話：提高性慾先要禁慾</p><p>臨床身心行為學家李寶能：「沒有感情建立，只靠工具作手段將感情滿足，問題解決不了，反而會愈來愈沮喪。結合的最高境界，是受精過程，在愈危險的環境中，雄性就愈想完成受精過程。因此，其實可以靠增加難度，來刺激性慾。所以，禁慾也是一種提高性慾的方法。」</p><p>性趣Guide</p><p>銷售點<br> （a）成人用品專門店（24841688）銅鑼灣謝斐道527-539號總統商場地庫52號舖<br> （b）安全快線（23927122）九龍旺角先達廣場一樓F91號舖<br> （c）Closer（28939598）銅鑼灣羅素街20號3樓（時代廣場對面）</p></body></html>