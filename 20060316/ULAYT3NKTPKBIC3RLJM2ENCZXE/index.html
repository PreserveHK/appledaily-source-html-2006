<html><header><meta charset="utf-8"><title>金手指：九鐵事件　列根會點做</title></header><body><h1>金手指：九鐵事件　列根會點做</h1><p>花旗國年輕基督徒近年興起一個對人處事方法的潮流，就是每次遇到難題，都會問句「耶穌基督會點做？」（WhatWouldJesusDo?），簡稱為WWJD。這個潮流影響美國社會很多其他派別人士爭相抄計，將自己派別的「聖人」安放上問題之上。<br> 花旗國自由市場派人士，便會用第一代牛仔總統，八十年代花旗國領導人列根。特別遇到足以影響國家經濟的勞資糾紛的時候，他們便會問一句「列根會點做？」。<br> 話說當年列根剛剛上台，全國13000個地面飛機控制員罷工。列根二話不說，就將他們全部炒魷魚。雖然航空交通指揮員工會曾經在1980年的花旗國總統選舉支持列根，不過列根為了殺一儆百，便將13000個罷工者全部炒魷魚。最厲害的是，這個舉動沒有影響航空運作。自此之後，阻礙經濟發展工會行動的次數便大大減少了。這個行動背後的高深政治學，總括來說是︰「咩話？玩嘢？造反？當我流㗎？炒晒你哋！」這五步。<br> 雖然他老人家已經仙遊，如果唔係可以問吓佢九鐵事件，特區政府究竟應該點做。不過𠵱家既然事件已經平息，都唔好話我哋嘅特區領導人曾爵士冇料到。</p><p>幕後玩家</p><p>再講，這件事件引發了很多陰謀論。有隔籬世民兄嘅「苦肉炖冬菇」論，又有人話左派玩嘢的「2007倒曾」論，甚至有人提出「黃藍黨為唐唐鋪路」論。孫柏文一聽到，隻金手指便想篤爆佢哋嘅謬論。呢單嘢，一定係警監會做出來，等人冇咁留意佢哋嘅醜聞。如果唔係警監會，就一定係班傳媒老闆，為了谷高收視或出紙數而編的鬧劇。<br> 其實如果想知道真相，大家只要留意這班成世都貪生怕死嘅官僚，不過一夜之間變成叛軍英雄的人，退休之後的收容所在哪裏，便會大概知道邊個係幕後玩嘢嘅人。到時，孫柏文隻金手指一定會篤佢出來，等大家唔使好似追劇但又睇唔到大結局咁慘。<br> 孫柏文</p></body></html>