<html><header><meta charset="utf-8"><title>純金鞋墊17萬有找</title></header><body><h1>純金鞋墊17萬有找</h1><p>乜嘢叫奢侈？踩住嚿金嚟行路算唔算呢？日本珠寶商GinzaTanaka日前展示一塊用純金做嘅鞋墊（圖：路透社），售價約為港幣十六萬六千蚊。呢塊鞋墊重一千克，唔知會唔會行慢啲呢？嫌金鞋墊太輕，仲有另一款畀你選擇：三千克重嘅金啞鈴，適合喜歡運動嘅人士，售價約為港幣五十萬。</p></body></html>