<html><header><meta charset="utf-8"><title>飯聞煮派：女廚神姚嘉妮　靚蝦王　瞬間上碟</title></header><body><h1>飯聞煮派：女廚神姚嘉妮　靚蝦王　瞬間上碟</h1><p>平時喺屋企整西餐都離不開煎牛扒、煲羅宋湯？今次唔使愁，因為我搵咗姚嘉妮夥拍大廚Eddy教大家煮西餐。原來平日嘉嘉喺屋企都會煮番幾味，最拿手係煎鵝肝，而且佢入到廚房一啲都無姐手姐腳，仲話咁快搞掂碟靚蝦王，估唔到演戲叻，嘉嘉仲有呢招冧盡天下男兒心嘅撒手鐧！<br><br>記者：曾靜茵<br>攝影：何家亮<br>髮型：PatrickSo@Hair（又一城）<br>場地：builtiN舖（35280388）<br>鳴謝：Prince&amp;Princess</p><p>扒大蝦配香草牛油汁快煮保鮮味<br>GrilledPrawnswithHerb&amp;ButterSauce</p><p>聞煮價：$35/1人<br> 需時：20分鐘<br> 大蝦啖啖肉，脂肪同熱量都比肉類少，做主菜就最啱，而煮的時候唔需要放太多醃料烹調，只要加少許海鹽及黑胡椒調味去燒經已好香口，再配上香草牛油汁，嘉嘉未食都話「好香呀！」</p><p>咩料</p><p>大蝦3隻<br> 調味：蒜頭3粒、羅勒、百里香、海鹽、黑胡椒、橄欖油、牛油各少許</p><p>速成法</p><p>1.先將大蝦洗淨去殼去腸（保留頭尾部份），加入海鹽及黑胡椒醃大約5分鐘<br> <br> 2.放上扒爐上燒至金黃色，並掃上橄欖油，鎖住蝦的水份。<br> <br> 3.將鑊燒紅，放入牛油、蒜頭、百里香、黑胡椒、海鹽及羅勒炒香，然後放入大蝦煮約1分鐘即成。</p><p>聞煮貼士</p><p>若家中沒有扒爐，可用平底鑊代替，但謹記鑊要夠熱才可放蝦，不可煮太長時間，否則會令蝦肉變霉。</p><p>海膽三文魚Taco（左）、Tata<br>雙重食法</p><p>聞煮價：$145/4人<br> 需時：12分鐘<br> 平日在酒店餐廳食個頭盤Tata都要七十幾蚊，原來在屋企自己煮都好方便，將三文魚、雪梨及檸檬皮切碎攪拌後再加入黑醋及橄欖油即成，而嘉嘉亦推介將Tata放入炸粟米片中變成SalmonTaco，咬落非常香脆。</p><p>咩料</p><p>三文魚200克、海膽1板、雪梨1/4個、火箭菜55克、細葱少許、檸檬皮少許、炸粟米片（taco）、車厘茄適量<br> 調味：黑醋2茶匙、橄欖油2茶匙、海鹽、黑胡椒各少許</p><p>速成法</p><p>1.將三文魚、檸檬皮、火箭菜、細葱切粒放入碗內醃3分鐘，再放入已切粒雪梨攪拌。<br> <br> 2.上碟後放上海膽，再用火箭菜、車厘茄伴碟。放上已攪勻的黑醋及橄欖油（份量1:3）、海鹽、黑胡椒作調味便可。<br> <br> 3.亦可將火箭菜及Tata放入炸粟米片內製成餡餅。</p><p>聞煮貼士</p><p>因所有材料都未經煮熟，所以準備材料時要保持清潔衞生。Tata做好後要盡快食用，避免醃料醃得太久而變得過鹹。</p><p>香草帶子蘑菇扁意粉忌過冷河</p><p>聞煮價：$40/1人<br> 需時：15分鐘<br> 嘉嘉煮食講求健康，所以Pasta就用帶子同蘑菇去煮，還特別選用了香草，口味Light啲又帶出意粉的香味，唔講唔知原來煮意粉千萬不可過冷河，否則會無晒意粉的原味。</p><p>咩料</p><p>扁意粉150克、帶子100克、蘑菇6粒、洋葱1/4個<br> 調味：橄欖油2茶匙、海鹽2茶匙、黑胡椒少許</p><p>速成法</p><p>1.將扁意粉放於滾水內煲約8分鐘，並加入橄欖油及海鹽，其間不斷攪拌。<br> <br> 2.撈起扁意粉，再放入橄欖油加以攪拌。<br> <br> 3.將洋葱、蘑菇及帶子放入鑊略炒，最後加入意粉、海鹽及黑胡椒即成。</p><p>聞煮貼士</p><p>煮意粉時要水多麵少，落水時要將意粉分散，務求將每條意粉都浸於水中，軟硬度先會均勻。</p><p>生蠔泡沫忌廉湯嘉妮最愛</p><p>聞煮價：$110/6人<br> 需時：2小時<br> 泡沫咖啡就飲得多，泡沫忌廉湯又試過未？OysterCappuccino可以話係嘉嘉的最愛，將生蠔、蔬菜等材料全部放入忌廉湯內一同攪拌，令所有材料都溶入湯中，入口Creamy兼無渣，再在面層加上鮮奶泡沬，比品嚐一杯Cappuccino更幼滑。</p><p>咩料</p><p>生蠔450克、芹菜200克、大蒜半條、薯仔1個、洋葱1個、忌廉500毫升、全脂奶236毫升<br> 調味：海鹽、黑胡椒、香草各少許</p><p>速成法</p><p>1.將已切片的芹菜、大蒜及洋葱放入煲炒至腍身、然後加入4公升水，水滾後再放入薯仔煲約45分鐘。<br> <br> 2.倒入忌廉煲20分鐘，放生蠔及香草再煲20分鐘熄火，放入少許海鹽及黑胡椒調味。<br> <br> 3.將湯連渣倒入攪拌機攪拌，再用筲箕隔去渣滓，並倒入煲中翻熱，便可倒入杯中。<br> <br> 4.將鮮奶煲至80℃左右，然後用打泡器將鮮奶打至起泡，放上湯面即成。</p><p>聞煮貼士</p><p>打泡需使用全脂鮮奶，而溫度亦要控制得好，才會令泡沫不易塌下。若放入熱的湯料入攪拌機，謹記將機頂的透氣膠拿走，再用毛巾蓋頂，令蒸氣有地方流走。開始攪拌時可先手動按掣幾下，讓熱湯內的空氣流動，切忌立即按下自動攪拌掣，否則會令湯料突然湧出，容易灼傷。另外使用玻璃的攪拌器時，攪拌熱湯後不可立即沖冷水，避免玻璃爆裂。</p><p>英文<br>GrilledPrawnswithHerb&amp;ButterSauce</p><p>Ingredients:3kingprawns<br> <br> Seasonings:3piecesofgarlic,alittleeachofbasil,thyme,seasaltandblackpepper<br> <br> Method:<br> 1.Cleanprawns,shellanddevein(keepheadandtail),addinseasaltandblackpepperandmarinateforabout5minutes.<br> <br> 2.Putthemontoagriddleandgrilluntilgoldenbrown,andspreadoliveoiltolockthewaterinsidetheprawns.<br> <br> 3.Heatwok,addinbutter,garlic,thyme,blackpepperandseasaltandstir-fryuntilfragrant.Thenaddinprawnsandcookforabout1minute.Serve.<br> <br> Tips:Ifnogriddleisavailableathome,youcanalsouseapan,butremembertobringthepantoveryhotbeforeputtinginprawnsanddon’tcookfortoolong,otherwise,theprawnswilltastemusty.</p><p>印尼文<br>UdangBesarDenganSausMentegaRempah-rempah</p><p>Bahan-bahan:3buahudangbesar<br> <br> Bahanbumbu:3siungbawangputih,sedikitdaunkemangi,thyme,garamlautdanmericahitam<br> <br> Caramembuat:<br> 1.Bersihkanudangbesar,kupasdankeluarkanusus(simpanbagiankepaladanekor),bumbuidnggaramlautdanmericahitamselama5menit.<br> <br> 2.Bakarudangbesarhinggaberwarnakuningkeemasan,laluoleskanminyakzaitunsupayamenyimpanair.<br> <br> 3.Panaskanpanci,tambahkanmentega,bawangputih,thyme,mericahitamdangaramlaut,tumishinggaharum,lalumasukkanudangbesar,masakselama1menit,sajikan.<br> <br> Tips:BilarumahAndatidaktersediaalatpembakar,Andadapatpakaipanci,tetapijanganlupaAndaharusmemanaskanpanciduluhinggacukuppanasbarumemasukkanudang,danjugajanganmemasakudangterlalulama,kalautidak,dagingudangakanterasaterlalulembek.<br> <br> （繙譯：語言專家諮詢公司　電話：23648988）</p><p>＜＜＜EddyLeungProfile</p><p>入廚經驗超過18年，曾是私房菜PoisonIvy的掌舵人，現時轉為多家餐廳的餐飲顧問，除了上海、北京及青島等地外，亦有為本港的大型快餐店當餐飲顧問。另外亦有開設CookingClass，將自己多年的獨門秘方公開教授。<br> <br> （chief@eddy.com）</p></body></html>