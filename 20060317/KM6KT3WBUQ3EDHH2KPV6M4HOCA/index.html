<html><header><meta charset="utf-8"><title>學手語冧客</title></header><body><h1>學手語冧客</h1><p>日本零售業嘅服務態度不嬲出名好，但有幾好呢？日本最大零售集團SEVENANDIHOLDINGS，今年新請嘅一千一百一十三名員工，日前喺東京一間酒店舉行嘅入職典禮上努力學習手語，希望為有聽覺障礙嘅客人提供更體貼嘅服務，呢種服務態度，香港業界要學吓喇。</p></body></html>