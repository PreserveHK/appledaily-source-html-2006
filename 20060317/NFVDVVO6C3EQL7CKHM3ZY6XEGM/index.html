<html><header><meta charset="utf-8"><title>司機：扑頭賊瀟灑勝劉翔</title></header><body><h1>司機：扑頭賊瀟灑勝劉翔</h1><p>【本報訊】一名賊人，昨凌晨在元朗阜財街以T恤包裹石頭，扑頭襲擊一間小食店一名姓孫（四十七歲）女工，搶去近五千元，一名的士司機企圖追捕但失敗：「佢身材高大但身手好敏捷，一彈一跨就跳過咗米幾高嘅路中心鐵欄逃走，唔使用手借力簡直瀟灑過劉翔，走得好快我追幾步就畀佢放甩咗啦！」大批警員趕至在附近搜捕賊人無果，傷者送院敷藥後出院。</p></body></html>