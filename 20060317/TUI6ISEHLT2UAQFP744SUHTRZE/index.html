<html><header><meta charset="utf-8"><title>周汶錡黑超5用型春夏</title></header><body><h1>周汶錡黑超5用型春夏</h1><p>名模周汶錡（Kathy）早前為籌備新書《MyStyleGuide玩味香港島》時，因要四出介紹景點，故出動了十款太陽眼鏡來防曬和襯衫。對於今季的太陽眼鏡款式，她最喜歡Escada白色框太陽眼鏡，方便配襯今季白色主導的時裝，而JeanPaulGaultier的鑲水晶款式，她表示襯vintage更是一絕。</p><p>上月剛推出新書《MyStyleGuide玩味香港島》的周汶錡，現正密鑼緊鼓籌備一本以介紹新界和九龍的吃喝玩樂好去處的新書，預計今年暑假期間推出，Kathy對此說：「上次為《玩味香港島》呢本書影相時，因為要介紹景點，所以做足防曬工夫，出動咗十副唔同品牌同款式嘅太陽眼鏡。」</p><p>純粹工作需要</p><p>Kathy續說：「我覺得出trip工作或旅行，都一定要袋定幾副太陽眼鏡傍身，因為太陽眼鏡係fashion一部份，可以襯衫。其實戴太陽眼鏡除咗可以保護眼睛，阻擋有害嘅紫外線，同遮住熊貓眼之外，仲可以防止陽光直接照射眼睛周圍幼嫩嘅皮膚，減少眼部幼紋同雀斑嘅出現。做model行show之後，有時好趕冇時間落妝，如果唔戴住副太陽眼鏡出街，街上啲人見到我哋個濃妝，會以為見到怪獸，嚇親人就唔好啦！所以大家唔好誤會我戴太陽眼鏡係扮型。」<br> 今次Kathy示範的太陽眼鏡包括Loewe、Escada、JeanPaulGaultier和萬人迷碧咸（DavidBeckham）代言的Police，而Kathy最喜歡是Escada白色膠框的太陽眼鏡。</p><p>繼續興大鏡框</p><p>Kathy說：「今年夏天嘅主流顏色係純白色，所以可以襯同一個tone嘅太陽眼鏡，或者可以配襯其他較為突出顏色嘅鏡框玩撞色。鑲有水晶嘅JeanPaulGualtier太陽眼鏡亦係我嘅心水，今年夏天依然會興大鏡款式，建議配襯vintage配飾造出懷舊感覺。」<br> 採訪：JessicaNgan<br> 攝影：MatthewLam<br> 場地：SkyLounge（SheratonHotel）</p></body></html>