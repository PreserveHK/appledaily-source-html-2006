<html><header><meta charset="utf-8"><title>潮鞋速遞：等炒過Dub！UC回歸靡爛</title></header><body><h1>潮鞋速遞：等炒過Dub！UC回歸靡爛</h1><p>鍾意街牌CONVERSE鎮牌之寶ALLSTAR機種帆布鞋嘅朋友，一定會好冧UNDERCOVER（簡稱UC）本季的「T」系拉鏈鞋！呢對「T」系將元祖PunkRock元素交互拼貼而成，但感覺上整對鞋猶如將一雙普通CONVERSE大玩轉。不過大家唔好誤會，今次UC並冇同CONVERSE交叉合作。水貨剛到，售價二千中，老闆就定過抬油，話佢必成炒鞋王，要等佢炒過Dub（Double）咁話！<br><br>記者：羅灝汶<br>攝影：何家亮</p><p>4大糜爛Detail位</p><p>左右腳不同</p><p>UC「T」系最大特色就係將軍事感同鉚釘加入製品之中，上次「T」系皮革味濃靴子，可以話旋風式俾一班死硬「粉絲」搶購一空，港、日總店即時斷貨，想入手就只有去水貨舖尋寶，又或者哺喺拍賣網等運到。今次UC出新鞋，不難發現「T」系反轉玩強烈糜爛味道，右腳就係頹廢軍人Look、左腳又即時變咗PunkRock，一鞋兩着，抵玩！呢對「T」系UC將會喺下星期先喺日本公開發售，水貨舖當然第一時間引入。水貨舖老闆Cody都話，呢對「T」系好快成為炒鞋王，一旦市面斷貨，炒至$5,000都一定有人要。</p><p>刻意玩殘廢</p><p>今次「T」系玩爛鞋，當然有根有據，每一個Detail位都有刻意營造嘅「殘廢」位，每口鉚釘都特別上色，製造出破舊感，而鞋身就用上洗水效果令到整對鞋更加爛。唔止，佢仲刻意假扮CONVERSELogo印，最後當然唔少得將軍事味粗身拉鏈強行切入，不倫不類中又迸出火花來。如果將對鞋放喺後巷，真係睇唔出係一對值$5,000大元嘅炒鞋，大家可能以為係一對破舊CONVERSE呢。</p><p>DAY<br> 地址：銅鑼灣總統商場地下28號B<br> 電話：28387891</p><p>新版VS元祖版</p><p>搵埋菲妹去排隊</p><p>馬蹓：「我一定會去排隊買呢對鞋，有個Friend仲會帶埋工人去排，每人限買一對梗要Call多啲Friend去搶啦。最理想係一對着、一對炒，咁唔使錢就有靚鞋着！」</p><p>阿天：「我喺星期三朝早已經開始排隊喇，今次呢對交叉鞋係必搶！我自己想有兩對入手，但限買一對，我諗之後都會有朋友加入購買喇。」</p><p>阿華：「我識得有朋友好鍾意UC，所以自己都開始鍾意埋。佢哋出好多款鞋都有升值能力，當然係一對自着，另一對就放上網炒啦。」</p><p>十年後出復刻</p><p>3月18日即係今日下午兩點，絕對係一眾UC迷引頸以待嘅一刻，十年前一對UNDERCOVER×CONVERSEJackPurcell，時至今日依然係熱血搶手貨。當年一對千多元UC鞋今日升價10倍，叫價$9,000都有人要，UC香港總店就特別引入UNDERCOVER×CONVERSEJackPurcell×SILLYTHING，搞到一眾鞋友風餐露宿都要買到心頭好。十年後推出復刻，潛力依然強勁，水貨舖估計會升值至$5,000以上，的確厲害！事緣SILLYTHING主腦TK同高橋盾合作推出呢一款Crossover復刻鞋，水貨版已經喺南青山的ZAMIANG店上架，不過大家留意水貨版就並非與SILLYTHING的Crossover版本。</p><p>UCHKG　<br> 地址：柴灣嘉業街18號B座地下11號舖　<br> 電話：28818002</p></body></html>