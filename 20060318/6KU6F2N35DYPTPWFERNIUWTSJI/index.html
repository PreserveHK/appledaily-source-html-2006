<html><header><meta charset="utf-8"><title>網上自選短片電視台</title></header><body><h1>網上自選短片電視台</h1><p>都話網上勝在夠Free，又自由又免費。Google搞網上Video好似係盛事（video.google.com），但其實網上短片最勁嗰個叫youtube.com，這個星期都在上面流連。基本上你打上甚麼Keyword都Search到短片，老人家懷舊，打JoyDivison、TheSmiths、StoneRoses，大把Live演出你睇，嘩，想當年要睇經典樂隊錄影帶，左撲右撲認埋契弟先借到返來，開機前仲幾乎要齋戒沐浴。忍不住又再上網找尋新貴ArcticMonkeys，聽過其大碟其實無想像中差。再來找FreestyleRapperJin（靖），連早期喺隧道同人Battle都上埋網，哈。<br>講驚喜就無音樂份喇，你試打「周星馳」，會搵到台語版《唐伯虎點秋香》片段；打"KillBill"，會找到配上孖寶兄弟打機音樂的「奧瑪花曼vs粟山千明」，創意爆燈，笑死！</p></body></html>