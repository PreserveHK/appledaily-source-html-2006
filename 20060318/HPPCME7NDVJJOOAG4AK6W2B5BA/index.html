<html><header><meta charset="utf-8"><title>Twins賣電玩落力格鬥</title></header><body><h1>Twins賣電玩落力格鬥</h1><p>關智斌（Kenny）、Twins及鄭希怡（Yumiko）前晚在沙田出席「XBox360次世代皇者派對」，四人試打遊戲機，結果Kenny贏了Yumiko，阿Sa與阿嬌和現場觀眾玩「生死格鬥4」，二人一同敗陣。</p><p>跟師姐搵着數</p><p>當阿Sa選了一個女仔圖像代表自己時，主持梁奕倫說：「個公仔好似阿嬌。」電玩內的公仔飛腿踢對手時，梁奕倫又謂：「阿嬌走光呀。」阿嬌聞言忍不住說：「關我乜嘢事，又唔係我。」事後Twins表示今次任該遊戲機代言人，酬勞滿意，還獲贈遊戲機。<br> 阿嬌早前與譚耀文在北京拍攝內地劇集《雪山飛狐》，有報道指譚耀文墮馬，阿嬌說：「都唔係，佢話唔係墮馬，係跳馬，不知幾型㖭。」Kenny與Yumiko則只是嘉賓，沒有酬勞亦沒有收贈品，Kenny說：「我唔係代言人，跟住Twins搵着數囉。」<br> 採訪、攝影：楊潔雯</p></body></html>