<html><header><meta charset="utf-8"><title>張詠恩爛牙妹賣糖</title></header><body><h1>張詠恩爛牙妹賣糖</h1><p>女子組合Krusty嘅張詠恩（Jan）細個時竟然係一名爛牙妹，因為好鍾意食糖，佢仲慌死會畀細佬偷食，竟然將啲零食收埋喺床，搞到成床都係螞蟻。噚日Jan就同佢拍檔活己嵐到將軍澳，為九龍樂善堂慈善義賣糖果，佢哋仲被委任為「榮譽甜心大使」，相信Jan見過鬼都怕黑，唔敢再亂咁收埋啲糖了。</p></body></html>