<html><header><meta charset="utf-8"><title>　　曾鈺成擺明唔妥細良 - 李八方</title></header><body><h1>　　曾鈺成擺明唔妥細良 - 李八方</h1><p>曾鈺成個辦事處噚日開幕，特區政府差唔多「晒冷」捧佢場，塑造雙曾和好嘅場面。雖然咁多高官出席，但就唔見引發「倒曾」嘅導火線劉細良，有記者問曾鈺成，係咪特登唔請細良？曾鈺成話，中央政策組嘅官，佢個個都冇請！<br> 過往議員開辦事處，冇乜邊個議員咁有牙力，可以叫到咁多官出席，唔驚唔畀面民建聯嘅高官得唐唐、仁龍仔、馬時亨、俞宗怡同周一嶽。不過，此例一開都幾大鑊，日後自由黨開辦事處、泛聯盟又開辦事處，如果冇咁多官到，肯定俾人話大細超。<br> 雖然曾鈺成仲話，民建聯添馬艦會投反對票，但呢次咁多高官嚟捧場，民建聯識做啦！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>