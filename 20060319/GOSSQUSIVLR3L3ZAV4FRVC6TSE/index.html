<html><header><meta charset="utf-8"><title>感謝三個人</title></header><body><h1>感謝三個人</h1><p>獨缺王海峰</p><p>林嘉欣隻身來港發展，取得不俗成績。談到三位需要感謝的人，嘉欣幾番思索下，才艱苦選出家人、爾冬陞和詹瑞文。其實星皓老闆兼嘉欣的前緋聞男友王海峰（圖一右），一手提攜她，讓她有很多機會跟實力派演員合作，但在感謝名單中，卻沒他份兒。</p><p>1.家人成支柱</p><p>嘉欣在加拿大出生長大，十五歲獨自往台灣留學，輾轉隻身來港發展，經過十多年獨立生活，嘉欣雖感辛苦和寂寞，但慶幸有家人的關懷和支持，才捱到今天，她說：「唔係佢哋支持我，我都冇辦法捱到咁耐，佢哋會支持我，唔會睇低我，當我去到好迷茫時，佢哋同我講，就算去到最壞嘅情況，都可以返屋企。」</p><p>2.伯樂爾冬陞</p><p>嘉欣未來港前，曾拍過張學友的《情書》MV，爾冬陞（圖二右）看過MV後，便找她拍戲，成為嘉欣事業的轉捩點，她說：「如果唔係佢搵我，我未必有機會喺香港發展。」但嘉欣表示與爾冬陞相交時間不多，她說：「平時佢好少同我講嘢，亦好少見面。」</p><p>3.恩師詹瑞文</p><p>嘉欣與詹瑞文（圖三左）亦師亦友，兩人相識兩年，嘉欣常向他請教，她說：「以前我做戲靠自己，唔識點表現會好啲。佢教曉我好多嘢，例如劇場歷史同文化，佢又同我分析角色點樣去演繹，好少同行演員會咁樣傾演戲，同佢交朋友好開心。」</p></body></html>