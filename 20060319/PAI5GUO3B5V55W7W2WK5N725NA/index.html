<html><header><meta charset="utf-8"><title>　　張永霖鬧Linus散漫 - 李八方</title></header><body><h1>　　張永霖鬧Linus散漫 - 李八方</h1><p>前任電訊盈科行政總裁張永霖噚日唔知搞邊科，喺「閱讀大使計劃——領袖閱讀大使分享系列」分享會，竟然對住三百幾個年輕人公開鬧自己散漫？其實，佢只係話自己唔鍾意《花生漫畫》入面性格散漫、叫做Lucy和Linus嘅角色啫，咁啱張永霖洋名就係Linus，咪好似鬧自己咁囉。<br> 不過，張永霖噚日都真係有鬧吓自己㗎，佢大爆自己曾經係一名「五冇先生」：冇天份、冇信心、冇學問、冇計劃、冇性格。嘩，佢咁講真係謙虛咗啲喇，八方就覺得佢似佢最鍾意嘅《花生漫畫》主角CharlieBrown多啲，如果張永霖唔係有Charlie鍥而不捨嘅精神，又點可以咁快搵夠上岸，周圍遊山玩水吖。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>