<html><header><meta charset="utf-8"><title>　　英華女生寸爆林D9</title></header><body><h1>　　英華女生寸爆林D9</h1><p>林D9噚日出席一個青年高峯會，面對大批中學生講政制發展，主辦單位之前做咗個調查話年輕人批評政府施政普通，林D9回應話後生仔對政府要求高可以理解，跟住佢反以九鐵風波嚟證明政府做嘢冇問題，又猛讚佢老細煲呔曾處理九鐵事件果斷，施政效率高。<br> 就讀英華女學校嘅中七生陳政元就冇對林瑞麟一番話照單全收，仲當面寸林瑞麟，話政府同立法會經常唔團結，影響施政。<br> 佢後尾同八方解釋，政改方案一役已經睇到立法會同政府經常各說各話，雖然佢都認同煲呔比起老董已經較為樂意同立會議員溝通，但仍有不足，而且佢拍檔許仕仁更加令人覺得好鬼輕視立法會。唔知煲呔同肥龍聽到，會唔會從善如流呢？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>