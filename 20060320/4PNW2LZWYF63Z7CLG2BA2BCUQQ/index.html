<html><header><meta charset="utf-8"><title>蘭西情報課：大埔超級城轉型</title></header><body><h1>蘭西情報課：大埔超級城轉型</h1><p>𠵱家發展商搞商場壓力愈嚟愈大，要不斷諗計至可以吸引到消費者嚟幫襯，新地嘅大埔超級城計劃轉型，以年輕人同年輕家庭為對象。<br> 個場會加入燈光同富現代感嘅設計。耗資四千萬嘅B區外牆翻新會喺月底展開，明年首季完工。C區會引入特色食肆；A區則加入年輕人潮流品牌店舖。<br> 噚日商場又搞活動，宣揚環保意識。佢哋一直有搞唔少呢類活動，好似為商戶提供回收廢紙、膠樽同鋁罐服務等。唔怪得商場今年初攞到環保署頒發嘅「明智減廢」標誌啦。<br> 新地代理租務總經理馮秀炎透露，商場呎租七十至一百八十蚊，續約租金有雙位數字升幅，新租就升兩至五成；預期今年收租增長會高過舊年嘅一成七。<br> 電郵地址：nancy@appledaily.com</p></body></html>