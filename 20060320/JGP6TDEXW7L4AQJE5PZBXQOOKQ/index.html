<html><header><meta charset="utf-8"><title>咖啡渣辟雪櫃異味</title></header><body><h1>咖啡渣辟雪櫃異味</h1><p>雪櫃經常塞滿生熟食物，時間一耐，魚腥味、肉味、冷飯菜汁各種味道混雜，充斥整個雪櫃。想用慳錢又環保的方法辟味，有人會用檸檬或者梳打粉，但查實咖啡粉一樣可以辟走異味，做法好簡單，只要將咖啡渣榨乾，再用一塊小布將其包住，吊在雪櫃內就可清除所有異味。<br><br>記者：黃婉冰<br>攝影：周旭文</p></body></html>