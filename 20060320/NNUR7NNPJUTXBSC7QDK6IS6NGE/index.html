<html><header><meta charset="utf-8"><title>寵物Cafe第一站：天台狗狗遊樂場4月中有得玩</title></header><body><h1>寵物Cafe第一站：天台狗狗遊樂場4月中有得玩</h1><p>狗狗大胃王「妹妹」平日好食懶做，只有聽到「去街街」同「有嘢食喇！」先會有啲啲反應。今個星期佢本着大無畏精神，反轉全港，誓要搵出最合狗仔心水嘅狗狗cafe！<br>總部設在日本東京的dogonelife，在銅鑼灣店的整幢大廈共4層，提供一站式狗狗配套服務：地下是狗仔日用品商店，二樓是人氣暢旺的dogcafe，三樓是狗狗studio，天台更設置全港唯一的天台遊樂場，狗仔游泳池、滑梯、障礙賽等一應俱全，全部都係dog-sized㗎，預計今年4月中就投入服務喇！<br><br>記者：周樺婷　<br>攝影：譚盈傑</p><p>一月一狗領養活動</p><p>二樓dogcafe地方闊落開揚，除咗cafe嗰幾隻「汪汪」外，客仔都會自動自覺帶埋自己嘅狗仔上嚟，好似我哋上去搵食當日，放眼都有約十來隻狗，真係好狗墟冚。除了客人嘅食物外，店主都十分體貼地預備了各款狗狗食物，其中「妹妹」最感興趣的就是吞拿魚窩夫，啖啖吞拿魚塗在香脆的窩夫上，就是主人見到都口水長流。<br> 另外，dogonelife仲同「飽暖行動」（ARS）合作，一齊搞「一月一狗」領養活動，即係每月都有一隻尋覓住家的狗隻寄養在dogonelife，等待遇上收養它們的食客。</p><p>dogonelife<br> 地址：銅鑼灣駱克道459號全棟<br> 電話：31055912<br> 網址： http://hk.dogonelife.com/ </p></body></html>