<html><header><meta charset="utf-8"><title>AnaR.做忍得女友</title></header><body><h1>AnaR.做忍得女友</h1><p>混血名模AnaR.個男友周立璟幾乎隔個禮拜就偷食，AnaR.都依然對佢死心塌地，真係令人諗極都唔明。上個禮拜三周立璟先至喺蘭桂坊搵嘢食，仲要畀佢成功帶女返屋企短敍。唔到幾日啫，前晚萬寶龍喺上海嘅派對，AnaR.同周立璟又成雙成對咁到場，都唔明AnaR.點解真係咁睇得開。</p></body></html>