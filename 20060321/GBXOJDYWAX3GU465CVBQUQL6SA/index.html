<html><header><meta charset="utf-8"><title>菜心葉狹長先好食</title></header><body><h1>菜心葉狹長先好食</h1><p>菜心正氣，營養多多，有豐富胡蘿蔔素、維他命C、鈣質及鐵質等，平日好多人嚟幫襯㗎。但講到點揀，就未必個個係揀手煮婦喇！聽我話，最好揀葉片比較細長，色澤較青翠而接近淺綠色的，味道會甜啲好食啲。如果放上手有油質感又柔軟就最好，代表夠幼嫩。葉面闊而莖部粗大的，雖水份充足，但肉質粗糙多纖維，食落有渣又會有苦味㗎。</p><p>今日菜心$7/斤</p></body></html>