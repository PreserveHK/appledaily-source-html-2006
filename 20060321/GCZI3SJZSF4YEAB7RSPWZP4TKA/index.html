<html><header><meta charset="utf-8"><title>飯聞煮派：省鏡似酥皮焗魚腸翻啅老味</title></header><body><h1>飯聞煮派：省鏡似酥皮焗魚腸翻啅老味</h1><p>無論吃甚麼地方的菜式，永遠都覺得由當地人親手炮製，味道先夠正宗；又無論新派菜點樣標新立異，有時又覺得事物以至食味，總係舊時嘅好。今日客家男吳師傅親自教客家菜外，仲精挑細選，揀了懷舊味十足的魚腸、豬大腸等菜式來示範，等大家都能翻啅久違了的老味道。<br><br>記者︰方綺君　<br>攝影︰何家亮<br>模特兒︰Ellen、Kenny（Salvador）<br>服裝提供︰上海灘（25257333）<br>示範︰和暢之風吳永皓師傅（26384546）<br>地址︰大埔墟運頭街20-26號廣安大廈G、H&amp;I地舖</p><p>吳永皓師傅Profile</p><p>吳師傅係客家人，「和暢之風」行政總廚，學武起家，又曾做過主編，文又得武又得，最耍家係整懷舊客家菜式及廣東菜，最近威水史係喺05年參加新城財經台主辦的「食神爭霸戰」，分別於豬牛羊、粥粉麵及海鮮三個組別獲得食家美味推介大獎，勁！</p><p>BakedFishIntestine<br>焗魚腸　㨘乾淨至爽口</p><p>聞煮價：$20/5人<br> 需時：1小時<br> <br> 焗魚腸賣相夠晒睇頭，呈蜂巢狀的外層有啲似酥皮湯，真係估你唔到中國傳統菜上碟時都竟然可以有西菜Feel！魚腸食落爽口又有果皮的香味，夾雜油炸鬼粒更加香口兼有口感。</p><p>咩料</p><p>鯇魚腸2副、雞蛋5隻、油炸鬼1條、陳皮、蒜頭、芫荽各少許</p><p>速成法</p><p>1.洗淨魚腸，留魚肝備用。<br> 2.魚腸拉直剪開再用熱水沖洗去油。<br> 3.魚腸、肝、油炸鬼、陳皮、蒜頭及芫荽全部切粒。倒入蛋漿，再在上面鋪油炸鬼粒。<br> 4.置焗爐160度焗45分鐘後，再轉190度焗至面層變焦黃即可。</p><p>聞煮貼士</p><p>魚腸要好食爽口，清洗功夫唔少得，要將血塊同魚膽徹底去除，才不會有腥味和苦味。用生焗方法，魚腸先可以焗到乾身，油炸鬼才可以吸收油份。</p><p>英文BakedFishIntestine</p><p>Ingredients:2piecesofgrasscarp'sintestine,5eggs,1pieceofChinesedonutandalittleeachofpreservedorangepeel,garlicandcoriander<br> <br> Method:<br> 1.Cleanthefishintestineandkeepthefishliverforlateruse.<br> 2.Straightenthefishintestine,cutitopenandrinseawaytheoilwithhotwater.<br> 3.Dicefishintestine,liver,Chinesedonut,preservedorangepeel,garlicandcoriander.PourineggmixtureandpavedicedChinesedonutonthetop.<br> 4.Bakeinabakingovenat160℃for45minutes,thenturnto190℃andbakeuntilthesurfacebecomesbrown.Serve.<br> <br> Tips:Tomakethefishintestinetastegood,spendsomemoretimeincleaningtocompletelygetridofanybloodandfishgallbladder,sothatthefishysmellandbitternesscanberemoved.Usea‘rawbaking’method:bakethefishintestineuntildry,sothattheChinesedonutcanabsorbtheoil.</p><p>印尼文UsusIkanPanggang</p><p>Bahan-bahan:2porsiususikankarper,5butirtelur,1batangcahkwe,sedikitkulitjerukkering,bawangputihdanketumbar<br> <br> Caramembuat:<br> 1.Bersihkanususikan,simpanhatiikan,sisihkan.<br> 2.Luruskanususikan,belahditengah,lalubersihkandngairpanassupayahilangkanminyak.<br> 3.Potongkecilususikan,hatiikan,cahkwe,kulitjerukkering,bawangputihdanketumbar.Masukkantelurygtelahdikocok,laluletakkancahkwediatas.<br> 4.Panggangselama45menitdngsuhu160derajat,lalupanggangdngsuhu190derajathinggakulitberwarnakuningkeemasan,sajikan.<br> <br> Tips:BilaAndainginususikanterasalebihsegar,Andaharusmembersihkannyadenganhati-hati.Andaharusmenghilangkandarahdanempeduikansupayatidakterasaamisdanpahit.Memanggangususikanhinggakeringsupayacahkwedapatmengisapminyakususikan.<br> <br> （繙譯：語言專家諮詢公司　電話：23648988）</p><p>客家釀涼瓜　加莧菜夠嚼頭</p><p>聞煮價：$30/5人<br> 需時：30分鐘<br> <br> 客家釀涼瓜和一般釀涼瓜最大的分別，就是會在魚肉內加入莧菜碎，令口感更加有嚼勁。用泰國涼瓜因為較清甜，上湯浸煮，完成後連湯都有甘甜味道。除咗釀涼瓜，可以放入白菜仔同煮吸收湯嘅精華，吳師傅話︰「連唔鍾意食涼瓜嘅細路仔，一食都停唔到口。」</p><p>咩料</p><p>泰國涼瓜1個，鮫魚1條、半肥瘦豬肉4両、莧菜2両、上湯1罐、白菜仔4両、乾蒜少許<br> <br> 調味︰豉油、鹽、胡椒粉適量</p><p>速成法</p><p>1.涼瓜切約一吋半長，並清走中間的種子。<br> 2.加入調味，用鮫魚、半肥瘦豬肉及莧菜打魚肉至起膠黏狀後，即可於涼瓜中釀入魚肉。<br> 3.起鑊爆香乾蒜，加上湯及白菜仔燜煮20分鐘，完成後冚蓋焗1分鐘即成。</p><p>聞煮貼士</p><p>用鮫魚打魚肉的效果會較黏身實淨，釀入涼瓜就唔容易散，打魚肉時一定要大力撻到至魚膠狀，作用令佢實淨啲，莧菜切碎後亦要榨乾水份。</p><p>大豆芽煮豬腸　猛火炒見好就收</p><p>聞煮價：$20/5人<br> 需時：20分鐘<br> <br> 用大豆芽炒豬腸，大豆芽爽口，同一般多數用鹹菜整的口味比較，入口清新多了！別小看是普通不過的「炒埋一碟」懷舊菜，若火候控制得當，猛火炒熟收汁即上碟，肉汁便收得剛剛好，豬腸亦不會太油太多汁。</p><p>咩料</p><p>豬大腸兩條、大豆芽半斤、葱少許、鹽及燒酒適量</p><p>速成法</p><p>1.豬大腸去油︰反轉裏面，用粗鹽洗刷過水，煲1小時，放涼後切片。<br> 2.用葱爆鑊，放入切片豬大腸和大豆芽，放鹽及燒酒調味，收汁即可上碟。</p><p>聞煮貼士</p><p>豬大腸有一層黏膜，要徹底清洗乾淨，最好用粗鹽大力洗刷。豬腸及大豆芽落鑊後，謹記用猛火炒熟，收汁即上碟，炒太耐的話大豆芽會變黃及過腍而影響口感。</p><p>龜板煲豬骨湯　清血解毒</p><p>聞煮價：$80/5人<br> 需時：4小時<br> <br> 潮濕天氣最易生病，藥膳入湯或能增強體魄。滋補的龜板不但對皮膚好，更可治暗瘡，熱底人士尤其適合。配合其他材料，更有助身體去除有害毒素，基本上任何人都啱飲。</p><p>咩料</p><p>大生地及土茯苓各3両、龜板1塊、牛皮1両、豬骨1斤</p><p>速成法</p><p>1.12碗水煲成6碗，先落藥材慢火煲2小時。<br> 2.再落豬骨慢火煲2小時。</p><p>聞煮貼士</p><p>豬骨要買瘦啲，一來唔會太肥，二來容易分解鈣質。開火後兩小時才落豬骨，豬肉唔會咁易散。</p></body></html>