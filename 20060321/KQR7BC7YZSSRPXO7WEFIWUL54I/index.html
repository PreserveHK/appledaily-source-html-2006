<html><header><meta charset="utf-8"><title>姚子羚懶理網友批評</title></header><body><h1>姚子羚懶理網友批評</h1><p>好多人一聽到《鐵血保鏢》嘅卡士，就話套劇唔得，但係播映之後，收視竟然唔錯。不過第一次擔正做女主角嘅姚子羚，最近俾唔少網友狠批，話佢做得唔好。姚子羚就一於少理，佢話：「我係新人，咁多場戲，唔係全部都做得唔好，前幾日馬仔（馬浚偉）都有打俾我，佢驚我因為俾人話而唔開心。」</p></body></html>