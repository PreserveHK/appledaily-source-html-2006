<html><header><meta charset="utf-8"><title>寵物Cafe第二站：Homemade食品　完全無添加</title></header><body><h1>寵物Cafe第二站：Homemade食品　完全無添加</h1><p>狗仔隊店主Christy和朋友Regina均屬愛狗之人，為了愛犬Wiggle同Brownie，佢哋決定一齊開番間可以讓人狗同樂、又有得閒聊歎茶的dogcafe。狗仔隊帶給人一種好舒服的感覺，一入大門，潔白牆身配上全黑色落地鏡，鏡上有手寫食物menu，方便顯眼，襯上華麗吊燈，更凸顯高貴格調。</p><p>狗仔好易打成一片</p><p>好食懶做的狗女妹妹，一入到狗仔隊就顯得好淡定，好快投入新環境，仲同其他狗仔打成一片，相信是cafe環境舒適之故，令妹妹極速放下戒心去玩。食物方面亦值得一讚，狗仔隊所有食物都係homemade的健康食品，狗狗食物更是不用鹽、糖、牛油等調味料，務必照顧狗隻健康。最受狗狗歡迎食物是doggiepasta，材料用上新西蘭進口、不含化學品的有機肉類罐頭，還有蝠袋鼠和鹿肉口味選擇。唔想咁heavy，都可以有其他輕量選擇。妹妹今次揀咗個士多啤梨配香蕉doggiebakery，食完後都好似未係好滿足，趁我哋唔覺意，仲擔多件doggiecookies。狗仔隊的食物認真係妹妹杯茶！<br> <br> 記者：周樺婷<br> 攝影：譚盈傑</p><p>狗仔隊（28815030）<br> 地址：銅鑼灣新會道2號2樓</p></body></html>