<html><header><meta charset="utf-8"><title>庾澄慶低調祭外婆</title></header><body><h1>庾澄慶低調祭外婆</h1><p>庾澄慶（中）嘅外婆丁玉芳上月因膽結石去世，享年九十五歲，家人噚日同佢喺台北第一殯儀館搞喪禮，庾澄慶好低調咁辦理外婆嘅身後事，所以佢好多朋友都冇去到。庾澄慶老婆伊能靜都有去幫手打點，喺瞻仰遺容時，庾澄慶喊到眼紅紅。張小燕同張學友雖然冇去，但之前接到呢個壞消息時，都有打電話去問候庾澄慶。</p></body></html>