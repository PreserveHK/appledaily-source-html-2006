<html><header><meta charset="utf-8"><title>斷臂超人變身拯救專家<br>我未成年：陳鍵鋒爆樽插脈悟前非</title></header><body><h1>斷臂超人變身拯救專家<br>我未成年：陳鍵鋒爆樽插脈悟前非</h1><p>陳鍵鋒童年時最喜歡扮超人跳上跳落，不時弄得傷痕纍纍，更試過跳梳化時跌斷手，而最嚴重的一次是把玩玻璃樽時出事，被玻璃碎片插傷手腕，當場暈倒。頑皮仔飽嘗皮肉之苦後，升讀中學便接受拯溺、急救及消防等訓練，變身拯救專家。</p><p>陳鍵鋒一向予人斯文乖仔之感，但小時候的他卻是個超級反斗星，經常跳上跳落，弄得滿身傷痕。</p><p>攀五櫃山</p><p>陳鍵鋒說：「我細個嗰陣好曳，記得有次喺奶媽屋企，趁佢煮緊飯嗰陣，我將佢個五桶櫃嘅櫃桶拉開晒出嚟，然後一級一級爬上去，搞到櫃桶啲衫跌晒出嚟，激到奶媽生蝦咁跳。我又鍾意扮超人喺梳化跳嚟跳去，試過一次喺梳化跌落地，跌斷隻手。」<br> 斷手斷腳對小時候的陳鍵鋒而言已算家常便飯，最嚴重一次更是搞到爆樽插脈，嚇得陳鍵鋒半死，他說：「嗰次我攞住個樽fing吓fing吓，唔覺意掟埋牆爆咗，塊玻璃差少少插正脈門，我當場暈咗，要送院急救。」<br> 陳鍵鋒表示這些反斗往事都是讀小學時發生，升上中學後即不再搗蛋，反而愛拯救。他笑說：「唔知點解，讀中學嗰陣我好鍾意參加啲拯救訓練，中三嗰年已經攞到拯溺銅章，又參加RedCross（紅十字會），學急救同輕型拯救，又學消防訓練、獨木舟、野外定向甚至手語，乜嘢救人同求生技能都學勻咁滯！」<br> 採訪：戴彩煥　部份相片提供：陳鍵鋒</p></body></html>