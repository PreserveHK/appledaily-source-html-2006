<html><header><meta charset="utf-8"><title>電腦新產品：東芝M100玩語音　網頁電郵　讀畀你聽</title></header><body><h1>電腦新產品：東芝M100玩語音　網頁電郵　讀畀你聽</h1><p>上網睇網頁當然係用眼睇，不過當忙起上來時，改為「聽」網頁都係好辦法！東芝最新推出SatelliteM100，除咗外形夠搶鏡外，仲有三色選擇，加上獨有內置嘅語音軟件，可以將網頁「讀」出嚟，夠晒方便！<br><br>記者：許福合<br>攝影：陳盛臣<br>ImageGirl：Celina（Phonographic）</p><p>現時CoreDuoNotebook已逐漸成為新機主流機種，今次介紹嘅東芝新機M100亦唔例外，採用熱門新CPU，加上有三色機身選擇，內外都咁正！</p><p>3色機分2個版本</p><p>論機身，M100已可用多姿多采來形容，分別有橙、藍及炭黑色，啱晒唔同風格嘅用家，加上機身面板周圍流線型設計，與一般Notebook比較就無咁悶。M100本身使用CoreDuoT2300處理器，時脈為1.66GHz，具有雙處理器特性，效能可倍增！由於新機已用上14吋WXGA闊屏幕，配個靚芒自然會主打多媒體方面功能，要留意係新機所使用顏色，原來亦代表顯示卡級數，多彩嘅橙同藍色會使用較強嘅ATiMobilityRadeonX1400（內置256MB），而黑色則改用內置Intel顯示卡，視乎需要而選用。</p><p>發聲軟件讀網頁</p><p>通常廠家會配搭多種不同軟件，M100除咗一般方便設定嘅《ConfigFree》外，當中最特別係有一套《WebSpeak》軟件，能將《I.E.》同《Outlook》內容以聲音讀出來，方便用家用「聽」來睇網頁、電郵，可惜暫時只支援英文，值得一讚係發聲咬字準確清楚，對經常睇外國網站用家就較為實用。有咁多軟件，鍵盤上亦配合咗多排多媒體快速鍵，一按即可啟動《MediaPlayer》同《I.E.》。另外，M100還支援直播DVD（毋須進入視窗），當係流動DVD機都得，配合內置harmon/kardon喇叭，視聽效果相當唔錯。</p><p>鏡頭以外</p><p>雖然話一部M100拎出街用都叫輕鬆，不過當要拎住3部M100影相就唔係咁講，手提嘅話真係成身汗，好彩其士專登為筆者預備咗拉車袋，拉住去影相就輕鬆得多。</p><p>PROFILE</p><p>處理器：CoreDuoT2300（1.66GHz）<br> 記憶體：512MBDDR<br> 硬碟：80GB<br> 光碟機：雙層DVDSuperMulti<br> 屏幕：14吋WXGA<br> 顯示卡：RADEONx1400/Intel950<br> 體積：343×242×29.8-38mm<br> 重量：2.46kg<br> 查詢：其士商業（29533555）</p></body></html>