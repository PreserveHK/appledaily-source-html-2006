<html><header><meta charset="utf-8"><title>三珣男角獲邀來港</title></header><body><h1>三珣男角獲邀來港</h1><p>亞視上星期播嗰套韓劇《我係金三珣》同《香港廚神走天涯》收視算唔錯，平均分別有八點（約五十一萬觀眾）同十點（約六十四萬觀眾）。馮仁昭噚日聽亞視高層葉家寶講，佢哋正同《我》劇兩位靚仔男主角Daniel同玄彬嘅經理人聯絡，希望邀請兩位型男嚟香港，幫部劇谷宣傳。</p></body></html>