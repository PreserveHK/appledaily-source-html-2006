<html><header><meta charset="utf-8"><title>Stephy歌影都掂買大屋</title></header><body><h1>Stephy歌影都掂買大屋</h1><p>獨立發展不久的鄧麗欣（Stephy）昨天帶病到商台做訪問，最近出唱片兼拍戲的她，有望於今年內榮升業主，Stehpy說：「我想買一層千幾呎嘅樓，最想買一個複式單位，𠵱家係儲緊錢，儲到一半啦！睇吓今次唱片同啲戲嘅成績，如果之後可以再拍戲同出唱片，相信年尾就可以買到。」<br> 被記者笑言財多身子弱的Stephy，被提議找個好伴侶結婚讓自己有依靠時，Stephy卻表示寧願靠自己。</p><p>唔好靠男人</p><p>Stephy說：「我都想，可能搵到就唔做。不過阿媽教落，唔好靠男人，女人做到嘢先係幸福。如果搵咗個老公，但唔知好唔好，一陣唔要我咁點算？自己有能力照顧自己都好，媽咪都成日埋怨以前唔做多啲嘢先。」<br> 採訪、攝影：王連連</p></body></html>