<html><header><meta charset="utf-8"><title>5百萬像素一千有找</title></header><body><h1>5百萬像素一千有找</h1><p>要做個精明嘅消費者，就要識得拎住張信用卡搵着數，尤其係買電器，唔係有分期付款或贈品，就係有減價優惠；前日行經電器舖，看到BenQ部C520，用渣打卡買1千有找，500萬像素配上2吋芒，都算係曾經紅極一時DC規格，雖然唔算靚仔，但價錢就相當吸引，抵過買啲不知名相機仔。<br><br>記者：招佩珊<br>攝影：林栢鈞</p><p>OptioM10平五嚿</p><p>呢排有唔少新DC上場，好似NikonS6、KodakV570等，就連同行嘅攝記都對Kodak部孖鏡DC大有興趣，又摸又試玩咗近10分鐘；不過Sales話熱賣品牌始終係Canon，近期以IXUS60最多人Buy。佢仲話一般用家揀機以價錢行先，Budget多數預2-3千，Nikon同Kodak兩部新機過3千，唔係咁多客會諗，反而3千樓下嘅IXUS60，Size算細加埋品牌口碑，Keep到一班買家。另外，2千幾筍機選擇重有部OptioM10，6百萬像素，喺用2A電芯機款中夠細部，家陣平多五嚿，諗得過。<br> <br> 售賣點：中原電器（27707608）旺角西洋菜南街1A號</p></body></html>