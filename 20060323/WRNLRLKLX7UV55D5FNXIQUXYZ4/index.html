<html><header><meta charset="utf-8"><title>張敬軒新歌唱戀情</title></header><body><h1>張敬軒新歌唱戀情</h1><p>張敬軒噚日喺商台接受訪問，宣傳佢今日就會推出新碟，新碟入面收錄咗王菀之幫佢作嘅歌《如果我》，佢話首歌係講兩個好朋友，其中一個暗戀另一個，佢同王菀之最近成日傳緋聞，唔通呢首歌係女方憑歌寄意？問到佢首歌係咪講緊佢哋，軒仔即刻話：「唔知呢。」認真鬼馬！</p></body></html>