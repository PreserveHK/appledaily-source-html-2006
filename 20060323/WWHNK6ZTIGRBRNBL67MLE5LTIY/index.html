<html><header><meta charset="utf-8"><title>一味窩輪：有機反彈買4783</title></header><body><h1>一味窩輪：有機反彈買4783</h1><p>恒指大散279點，淨係滙控（005）與中移動（941），已經佔咗162點。期指收15570，低水71點。滙控既已除息，唔使再調整除息因素，低水就係低水。傳統智慧，期指低水唔係好嘢，但通常有超過1半機會，傳統智慧係錯嘅，咪過份擔心，定啲嚟，淡定先至有錢剩。<br> 期指仲有6日就結算，月頭至今為止，恒指跌276點。未來6日，恒指收復呢276點失地，未必冇機會。<br> 恒指C輪4783：博期指結算前大市再殺淡友，買恒指C輪，諗4783。隻輪8月尾夠鐘，輪價24.3仙，溢價3.4%，槓桿率16.1倍（有效10倍），引伸波幅18.1%。恒指上落100點，隻輪變化6%左右。<br> 如果嫌咁嘅波幅唔夠刺激，想搏殺啲，則揀9898。恒指每變化100點，9898升跌13%左右。<br> 都嫌9898唔夠刺激，則賭9679。恒指郁100點，9679郁夠20%。食得鹹魚抵得渴，想贏得大，就要預備輸多啲。<br> H指C輪4618：H指收6479，散83點，吼回到6300邊邊，低吸C輪，博反彈。<br> H指C輪唔係好多隻揀，比較買得落手嘅係4618，5月尾夠鐘，輪價19.7仙，溢價5.7%，槓桿率10倍（有效6.4倍），引伸波幅26.7%。H指如果大升，反手造淡，則向P輪4613埋手。<br> 章盛</p></body></html>