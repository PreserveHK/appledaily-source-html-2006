<html><header><meta charset="utf-8"><title>鄭少秋為亡父設靈</title></header><body><h1>鄭少秋為亡父設靈</h1><p>鄭少秋生父黃人傑早前因為肺衰竭過世，終年88歲，噚日秋官為老竇喺世界殯儀館設靈，遺體會於今日火化，秋官喺靈堂表示自己原名叫黃可中，細個嗰陣已經過繼，不過同生父都有保持聯絡，而佢同老婆官晶華都有以兒子同媳婦身份送上花籃致意，而秋官嘅前妻肥姐都有送上花牌。</p></body></html>