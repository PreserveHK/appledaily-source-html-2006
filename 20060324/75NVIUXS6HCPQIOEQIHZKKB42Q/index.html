<html><header><meta charset="utf-8"><title>花𡃁Can：5分鐘素顏Look　至啱爛瞓豬</title></header><body><h1>花𡃁Can：5分鐘素顏Look　至啱爛瞓豬</h1><p>每日返工當然希望化個靚妝，以最完美的一面「迎接」工作，可惜周公子魔力強勁，每朝都要趕頭趕命咁跑出門口，仲有時間左化右化？今次教大家超速化妝法，讓你在短短5分鐘內，化一個至潮的Nude妝，咁以後瞓到最後一分鐘先起身都冇問題！<br><br>記者︰劉昱蘭<br>攝影︰周旭文、何家亮、<br>陳盛臣、譚盈傑<br>Model︰Chrissie（PureModels）、Heidy、Tasha（StarzPeople）</p><p>5mins清純陽光Nude妝</p><p>若只得5分鐘，最好化Nude妝，因為冇乜色，掃兩吓胭脂已經搞掂；若唇色靚嘅，薄薄搽一層唇彩已OK，留番多啲時間化對眼。</p><p>Makeup︰Amanda<br> Wardrobe︰b+ab</p><p>妝容重點<br>打好底</p><p>Nude妝顏色貼近膚色，所以粉底好重要，不妨將濕粉和調色底霜（份量約2：1）溝埋一齊用，搽完全面再加遮瑕膏及乾粉。<br> 需時︰2分鐘</p><p>陽光氣色眼妝</p><p>畫啡色眼線，眼窩位以焦糖色眼影打底，雙眼皮位塗橙色眼影，眼尾塗少許深啡眼影。塗睫毛液。<br> 需時︰2分30秒</p><p>粉頰淺唇</p><p>輕掃淺粉紅胭脂。以淺粉紅唇膏作底色，塗上淺棕色唇彩。<br> 需時：30秒</p><p>TipsfromAmanda</p><p>Nude妝最緊要係底妝打得好，睡前最好做個水份mask，上粉時會更貼面。</p><p>妝物推介</p><p>a.PrimeFX瑩肌調色底霜$220<br> b.PureColorCrystal純色閃爍唇膏$160<br> c.PureColorCrystal純色閃燦唇彩$145<br> d.GraphicEyeshadowQuad（一盒4色）$295<br> e.ExoticShimmerAllOverHighlighterPowder$250<br> f.PurePops純色果漾眼影霜$150<br> g.LashXL睫毛液$180<br> h.KohlInsider眼線筆$130</p><p>10mins艷麗春夏紫潮</p><p>Pastel色係永恒的春妝潮流，紅、橙、黃、綠、藍等任你揀，今勻化妝師就揀了紫色作示範色彩，話夠晒搶眼奪目。要突出紫色，不妨先以珍珠白打底，增強立體感。若嫌深紫太誇張，可改用粉紫。</p><p>Makeup︰Pius<br> Hair︰Annabelle<br> Wardrobe︰breadnbutter</p><p>妝容重點<br>層次眼妝</p><p>先以珍珠白眼影打底，眼頭可重手點，還可用作面上highlight。眼窩位塗一層淺紫色，在雙眼皮位加深紫色，營造漸變效果。<br> 需時︰8分50秒</p><p>鮮紅夠搶</p><p>春妝用色要鮮要搶，建議唇及面頰都可塗得紅一點。<br> 需時：1分10秒</p><p>TipsfromPius</p><p>眼頭的白色最好用掃掃開，效果會比手指soft。</p><p>妝物推介</p><p>a.Les4Impressions4色蜜粉$395<br> b.兩色眼影$275<br> c.唇膏$180<br> （AllfromCHANEL）</p><p>15mins白唇白眼至熱</p><p>白色係今年的潮流，我哋可以從白眼妝入手，不過要留意白妝會較複雜，所以黑色眼線同睫毛液絕對唔可以少。另外，胭脂和唇都比較講究，唔係就會似病貓樣。</p><p>Makeup&amp;Hair︰Zac<br> Wardrobe︰b+ab</p><p>妝容重點<br>主攻4點白</p><p>畫黑眼線，以白色彩粉霜在眼窩打底，塗眉骨及鼻樑作highlight。眼上隨意選4點，塗白色眼影粉，最後塗黑色睫毛液。<br> 需時︰13分40秒</p><p>顴骨下掃胭脂</p><p>Zac話今季興在顴骨對落位置落胭脂，再向髮際掃開。桃紅胭脂可令白妝搶眼啲。<br> 需時︰40秒</p><p>紅唇加白</p><p>先塗淡粉紅唇膏，嘴唇中央點上白色唇彩，向兩旁推開。<br> 需時：40秒</p><p>TipsfromZac</p><p>每邊眼的白點最好成斜線，平衡感會強一啲。</p><p>妝物推介</p><p>a.LipColour唇膏$150<br> b.UltraLipGloss光瑩唇彩$115<br> c.SouffleFaceColour多用途彩粉霜$130<br> d.FaceColour多用途彩粉$120<br> e.超捲曲睫毛液$150<br> f.黑色眼線液$115<br> （Allfromettusais）</p><p>多用途妝物推介</p><p>唔想帶咁多化妝品出街，可以選購一些彩妝盒，一盒有齊眼影、胭脂同唇膏，超方便。</p><p>唇彩上眼　睫毛液畫眉</p><p>講到多用途，LANCOME化妝師Don醒你化妝品一物二用的慳錢方法。原來外國好興用睫毛液代替眉gel，因感覺較自然。另外，可將唇彩印在搽了眼影的眼窩上，營造閃亮效果。</p><p>Shoplist</p><p>ESTEELAUDER（31889313）<br> CHANEL（28101083）<br> ettusais（28821812）<br> benefit（21103950）<br> shuuemura（25064283）<br> BOBBIBROWN（22658928）</p></body></html>