<html><header><meta charset="utf-8"><title>阿嫂初次見鬼　劉心悠嗌到癲</title></header><body><h1>阿嫂初次見鬼　劉心悠嗌到癲</h1><p>劉心悠日前趕拍鬼片《黑夜》，其中一幕講述她遇上連串不可思議的怪異事件，漸漸令她精神崩潰。拍攝時劉心悠更投入得不能抽身，在片場失聲痛哭。</p><p>劉心悠與郭品超早前為新片《黑夜》的「鬼鄰篇」拍外景，這是劉心悠繼《阿嫂》後的新作，亦是她首次接拍鬼片。《黑》片是中、港、泰三地合作的電影，雖然香港篇的部份只得四十五分鐘，但劉心悠卻一絲不茍，在拍攝前三個月已開始跟前輩羅冠蘭學戲，為新片做足準備工夫。</p><p>嚇親工作人員</p><p>在其中一場講述劉心悠發現鄰居離奇死亡後，身邊接二連三發生怪異事件，令她情緒近乎崩潰。導演要求劉心悠在場哭着狂叫，為求達致完美，她不斷要求重拍，更因過份投入不能抽身，以致在片場失聲痛哭，把工作人員也嚇得目瞪口呆。<br> 原來劉心悠是依照羅冠蘭教授的培養情緒方法，劉心悠說：「呢個方法好有效，就係每次埋位前獨自坐喺一邊沉思，唔使幾分鐘，我就可以成功喊出嚟。當日可能係我眼淚太多，又喊到收唔到聲，至會嚇親身邊嘅工作人員，不過最好笑係平日經常玩我嘅郭品超都嚇到唔夠膽走過嚟。」</p><p>遭管理員投訴</p><p>正式拍攝前，劉心悠需要每早練習大叫，但她在家中練習時竟慘遭鄰居投訴，最後只好在片場大叫，令她大感尷尬。劉心悠說：「羅冠蘭教我另外一個培養情緒方法好特別，就係每朝放聲大叫，但點知練習唔夠一個早上，已經收到管理員通知有鄰居投訴，我惟有提早到現場練習，嚇親大家好唔好意思。」<br> 撰文：羅慧敏</p></body></html>