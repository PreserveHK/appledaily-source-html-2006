<html><header><meta charset="utf-8"><title>應定期檢查喉管</title></header><body><h1>應定期檢查喉管</h1><p>熟悉水務設施的城巿大學建築科技學部講師張少雄指出，水泵因電路板跳掣而停止運作，可引致食水無法輸送到天台水缸。住戶如於壞水泵時開水喉使用，可能會連積存在水缸底的黃色銹水一併輸入單位喉管內。<br> 「情況就好似停船一樣，突然間煞掣，水底嘅沉積物會被翻起。呢一個湧上嚟嘅動作，會令積喺水缸底嘅雜物及銹迹沖出嚟，連帶輸送到住戶屋企。如果個泵一直操作緊，啲水壓住，沉澱物就唔會沖上嚟。」<br> 張少雄又認為，如水缸或喉管有銹迹或沉積物，最終亦與喉管內部生銹，及水缸清洗不潔淨有關。<br> 「大廈管理公司應該定期檢查喉管，以及每隔約三個月清洗水缸一次，可減低水缸積存黃色銹水嘅問題。」他指，大廈樓齡如超過十多年便常見這類湧出黃色銹水的問題發生，他建議管理公司定期檢查水務設施裝置。<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>