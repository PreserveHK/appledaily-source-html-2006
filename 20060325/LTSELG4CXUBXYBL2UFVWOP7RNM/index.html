<html><header><meta charset="utf-8"><title>潮流講座：Celia勁插：猿人最唔得</title></header><body><h1>潮流講座：Celia勁插：猿人最唔得</h1><p>今日時裝街坊評彈題目認真夠熱鬧，最正係無一面倒唱好或喝倒采意見，同一個牌子有人勁讚亦有人唱反調話唔得，足見時裝真係各花入各眼，正如亦舒話齋：「甲之熊掌、乙之砒霜」，名牌嘅嘢看似虛榮膚淺，實則點都反映到個人價值及審美觀，虛榮就一定有，但淺又淺唔晒㗎。	<br><br>記者：吳小明　<br>部份攝影：林栢鈞、陳盛臣</p><p>最具爭議性5品牌</p><p>先旨聲明，呢個排名榜係以爭議性為量度標準，意見最分歧嘅排第一，並非代表該牌子最得或最唔得，皆因各位時裝人只係抒發一己之見，又唔係公民投票。</p><p>陳慧琳StylistCeliaWong：唔明點解有人買Ape</p><p>最唔得：「最唔得嘅梗係Ape，啲迷彩出咁多年都係一個樣，都唔明點解仲有人買，嗱，相反同係裏原宿走出來嘅UNDERCOVER就唔同，雖然今季T系列並唔係前無古人，但一個T恤概念玩到咁盡，效果又咁靚，真係心甘命抵跌錢畀佢使㗎。」<br> 最得：「今季Balenciaga好得，記住係講衫而唔係袋，佢嘅Lace、筆直窄長褲都只此一家，一望就知勁。」</p><p>Dicky撐猿人！（I.TMarketingOfficer）</p><p>最得：「你要我講得嘅牌子，點都要答你Ape啦吓嘩，問心嗰句，Nigo由街牌直踩上HighEnd跨界別無往而不利，唔講Design，講Branding都值得借鏡學習啦，係咪？」</p><p>著名StylistTomasChan：Prada超越境界</p><p>最得：「有好多品牌靚係靚，但影響力只限於天橋上，好似Givenchy、YSL、Balenciaga；但同係HighEnd，Prada就好唔同，我推佢做今季我最得牌子，應該會有人異議，但係佢經已超越咗單單追求靚呢個層面，反而更接近GARCONS的境界。近幾季Deconstruct咗嘅嘢有少少，靚手工佢又得，復古婆仔Silhouette佢又做得靚喎，Modern得來又Trendy、Trendy得來又懷舊、懷舊得來又有少少未來感。繆小姐（MiucciaPrada）有心但又靜靜雞咁做啲創新嘅嘢出來，呢樣先最值得我欣賞。」</p><p>Vicky：成也Raf敗也Raf</p><p>最得：「RafSimons。一句講晒，得嘅係佢唔得嘅又係佢，我指得嘅係佢條新副線RAF，TeePrint靚、長褲都係二千鬆啲，抵着。」<br> <br> 最唔得：「唔得梗係Raf佢自己主線，今季嗰啲SeeThru’TrenchCoat、穿窿衫同高腰闊褲到底搞乜？好趕客囉。」</p><p>家俊（《號外》編輯）：Givenchy白色都Gothic到！</p><p>最得：「Givenchy啦，雖然有評論話Overrate咗設計師RicardoTisci，但佢連白色都處理得咁Gothic，係有一手。睇埋佢秋冬新作，比春夏仲得！」</p><p>Nam：Givenchy有啲嘢</p><p>最得：「Givenchy靚，有好多細節位好有心思，設計師落咗唔少Twist，係有啲嘢。」<br> <br> 最唔得：「JunyaWatanabe男裝Worker衫，秋冬滑雪衫，到底佢想做成衣定係時裝？」</p><p>楊千嬅：愛Chloe</p><p>最得：「最得依然係Chloe啦，邊個女仔唔想好似天橋上Chloe女模咁飄逸出塵先？一式白色連身Lace裙易着易Carry，坊間成渣Copycat有辦你睇。」<br> <br> 最唔得：「DVN囉，可以話唔啱自己，Try&amp;Error呢句說話好真，我真心鍾意DVN㗎，奈何真係氣質唔夾，勉強無幸福囉。」</p><p>模特兒Alana：Burberry周街係</p><p>最唔得：「BurberryProrsum靚就係靚，設計師ChristopherBailey潛心數載將老牌格仔偷龍轉鳳，用心良苦路人皆見，之但係其他各線嘅Burberry貨仔依然你有你天橋作法，我有我故技重施，周街兜口兜面都係一式一樣嘅格仔，最攞命係唔知邊啲真邊啲假喎，聽見個名都厭。」</p><p>模特兒Carrie：鍾意GARCONS格仔</p><p>最得：「GARCONS今季批滾石『LamLam脷』係好賣得，但我鍾意嘅反而係佢批英倫格仔，玩得比任何品牌都要好。」</p><p>設計師Jay：Antemprima少女味</p><p>最得：「今季嘅Anteprima，意外呢，因為佢今季做嘅Ballerina模樣最得我心，而Silhouette又同以前唔同咗，真係有少女味；另外Mihara我都覺得靚，糜爛中帶貴氣。」</p></body></html>