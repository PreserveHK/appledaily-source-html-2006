<html><header><meta charset="utf-8"><title>潮牌勁減：日潮牌大割引$99Hysteric上身</title></header><body><h1>潮牌勁減：日潮牌大割引$99Hysteric上身</h1><p>名牌話OnSale，通常減極有個譜，畀盡3折仲要係上年倉底，已經𠱁到你飛撲落叠！專賣日本潮牌的Dream今日開倉激減，Hysteric、BEAMS、Evisu、BapeSta……部份減價貨品更是新貨，仲要低至1折，好似Hysteric紀念版布鞋，由$1,010跳樓減至$99。吓？一嚿水唔使買Hysteric，唔掃呻笨！<br>記者：葉靜君<br>攝影：周旭文<br>模特兒：Roy（PureModels）、Bowie</p><p>Sharp醒X-girl連身裙</p><p>火紅棉質連身裙加收身Cutting，索爆！X-girl啲裙不嬲都千幾蚊上落，𠵱家減到$300蚊都唔使，不過限量5條，要買就要考你反應喇。<br> 原價：$980<br> 特價：$280</p><p>BEAMS小背心迎夏日</p><p>夏天即將殺到，又係Show小背心靚鎖骨嘅好時候。呢件最新款BEAMS背心有波點及橫間款，新貨都做半價，仲想點？<br> 原價：$380<br> 特價：$190<br> <br> 1嚿樓下X-girl三個骨褲<br> 呢條X-girl三個骨褲Cutting好靚，襯埋背心短褲感覺勁涼快。同樣以益街坊價$99開售，限售10條。<br> 原價：$580<br> 特價：$99</p><p>骷髏骨Logo</p><p>BEAMS今季最新骷髏骨頭Logo的PoloTee，薄身設計，橫間款又襟興易襯。<br> 原價：$880<br> 特價：$580<br> <br> 膝頭玩花臣<br> TK出開都係CasualWear，而今期膝頭大玩碎花布，感覺十分特別，超筍3折限售8條。<br> 原價：$1,099<br> 特價：$330</p><p>激安潮Tee</p><p>Dream號稱「名牌大雜燴」，網羅日本及歐美年輕潮牌，今次減價就以Tee嘅款式最多選擇。唔少半價以下都買到。矚目貨品有日本PoloTee，減幅雖較小，但屬今季新貨都算有誠意啦。</p><p>必搶斷貨Polo</p><p>新款都減！最新日本PoloTee出面已斷貨，𠵱家呢度有黃、粉紅、藍及綠等多色，限售10件仲唔撲？<br> 原價：$480<br> 特價：$300</p><p>HighFashion味</p><p>AG玩開HighFashion嘅設計同剪裁，呢次都唔例外，模仿UNDERCOVER的效果出色，素描和平手勢簡單而有潮味。<br> 原價：$680<br> 特價：$180</p><p>經典超人</p><p>PowerToThePeople每季都會有不同主題，經典超人仲要加埋「ManofSteel」撻喺身，呢件布邊Tee個主題唔使再講喇啩。<br> 原價：$680<br> 特價：$280</p><p>加映Evisu3D牛</p><p>潮Tee以外，推介呢條日版Evisu3D牛仔褲，東京大阪限定5,000條，超罕！家下半價可以到手，限售20條。<br> 原價：$1,980<br> 特價：$999</p><p>型人撐……</p><p>TK×鐵拳浪子好多人鍾意㗎！菊池武夫乃日本衝出亞洲頭三個設計師，巴閉！<br> 原價：$780<br> 特價：$480</p><p>呢件捕捉野外生物影像嘅AGTee我想要好耐，出面好多都無，𠵱家俾我搵到梗掃啦！<br> 原價：$680<br> 特價：$180</p><p>6折搶BapeSta</p><p>店舖今勻精選幾款潮人點都要踩番對嘅BapeSta做減價，仲一律以約6折價發售，由原來嘅$1,680減到1千蚊唔使，筍！</p><p>全場至筍：Hysteric致敬版布鞋</p><p>呢對Hysteric帆布鞋是向Beatles致敬，過千減到$99，買對Cheap牌布鞋都唔止啦。連木村都撐過，梗係要爭住買啦！另有烏蠅圖案選擇，每款限售5對。<br> 原價：$1,010<br> 特價：$99</p><p>漢字限定BapeSta×Evoke</p><p>黑色BapeSta同Evoke玩乘，Evoke上年限量只出過100對，呢對係第一對漢字限定，鞋踭繡「威」字，現限售5對。<br> 原價：$1,680<br> 特價：$999</p><p>蛇皮波鞋平過日本</p><p>平民版蛇皮BapeSta。限量版上年出過100對，日本炒到成七萬幾日圓，而平民版正價都要成二萬日圓，𠵱家1千蚊唔使平過日本！<br> 原價：$1,680<br> 特價：$999</p><p>潮興漆面</p><p>今年潮興漆面大家都知，呢對玩Tiffany招牌藍綠色，唔會太花，極易襯衫，限售10對。<br> 原價：$1,680<br> 特價：$999</p><p>Dream開倉資料<br> 日期：即日起至4月1日<br> 地點：旺角潮流特區地庫B29號舖<br> 營業時間：1:30pm-11:00pm<br> 查詢：21111176</p></body></html>