<html><header><meta charset="utf-8"><title>　　阿瑟王搵大佬組班 - 李八方</title></header><body><h1>　　阿瑟王搵大佬組班 - 李八方</h1><p>如果唔同煲呔爭做特首，阿瑟王李國章下屆都有機會分到政務司司長做，預備五年後再戰特首，但佢作風咁硬，唔少人擔心如果由佢接肥龍，分分鐘連班都埋唔到，因為個個都唔係好想同佢合作。到時就可能要佢大佬寶哥哥捱吓義氣，放棄自己盤生意頂住財爺個位喇。<br> 有議員同八方講，唔好睇寶哥哥三點不露好似好懶，其實佢好有義氣兼計數好準，喺立法會你要搵佢幫手，就算呢樣嘢同佢、或者同銀行幾冇關係都好，佢到時到候一定會喺度投票，唔會遲到甩拖。唐唐估數估得咁差，成日計少盈餘，如果寶哥哥肯犧牲做財爺，佢計數咁叻一定掂晒啦！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>