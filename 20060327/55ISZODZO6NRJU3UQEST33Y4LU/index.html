<html><header><meta charset="utf-8"><title>　　大學高層掀起挖角潮 - 李八方</title></header><body><h1>　　大學高層掀起挖角潮 - 李八方</h1><p>城市大學近排繼校長張信剛下年退休，城大兩名副校長黃玉山同高彥鳴雙雙跳槽去科大後，城大高層將面臨真空狀態。八方收到風，城大原來已選到新嘅接棒人選，仲會喺今日宣布有三個新副校長，佢哋就係城大科研及研究生院院長王世全、城大本科生教務長何炘基及城大人力資源處處長古羅燕蘭（EllenYLKO）。<br> 雖然城大暫時總算搵到副校長人選，但有大學教授透露，由於大學界嘅高層將於今年、明年大換班，所以好多獵頭公司都會向有潛力嘅院長級人選發邀請信，部份人士更獲兩封或以上嘅邀請信。據知，前任城大副校長高彥鳴更成為大學界中嘅搶手貨，嶺大又想搵佢接任校長，理大又有意邀請佢做副校長，唔知高教授最後會點揀呢？<br> <br> 傳真︰2623-9278<br> 電郵︰pf_lee@appledaily.com</p></body></html>