<html><header><meta charset="utf-8"><title>飯聞煮派：八袋弟子出鞘　難得滬途</title></header><body><h1>飯聞煮派：八袋弟子出鞘　難得滬途</h1><p>瘋牛症、口蹄病、沙門氏菌、孔雀石綠、禽流感，最近食環署又講話有七成粥、粉、麵、飯過鹹，對健康無益，家陣真係做和尚都無啖好食！不過無相干，今次我搵嚟八袋弟子查傳倜，教授「少油、少糖、無味精」嘅新派滬（上海）菜，2個人100蚊有找，平平哋大擦一餐，仲包保食得健康，今日有食神喇！<br><br>記者：周樺婷<br>攝影：伍慶泉<br>示範：品翠上海飯店蕭家俊師傅（21074628）<br>地址：北角電器道148號地下1號舖</p><p>偎紅倚翠番茄拍青瓜</p><p>聞煮價：$10/2人<br> 需時：10分鐘<br> 呢款簡簡單單，做頭盤就至啱！類似西式沙律嘅冷盤，健康得嚟又開胃。查生話：<br> 「其實番茄同青瓜都係上海菜成日用嘅材料，不過佢哋叫番茄做西紅柿，叫青瓜做黃瓜，呢道菜最緊要就係個下拍黃瓜喇！」原來先用刀背拍碎黃瓜再切條，係上海嘅特色食法，大家要試吓喇。</p><p>咩料</p><p>番茄2個、青瓜1條、砂糖、白醋少許</p><p>速成法</p><p>聞煮貼士</p><p>大家緊記要拍黃瓜，唔好就咁切條。先用刀背拍碎黃瓜，可將黃瓜肉汁迫晒出嚟，食落更有鮮味。如果想食得講究啲，可以用蜜糖及青檸汁代替砂糖及白醋。</p><p>英文：TomatoandCucumberSalad</p><p>ngredients:2tomatoes,1cucumberandalittleeachofsugarandvinegar<br> Method:<br> 1.Cleantomatoes,sliceandsetasideforlateruse.<br> 2.Cleancucumber,smashwiththebackofakitchenknife,removetheseedsandsection;<br> 3.Sprinklewithalittlesugarandvinegar.Serve.<br> Tips:Remembertosmashthecucumber.Donotsectionitwithoutsmashing.Usethebackofakitchenknifetosmashthecucumberinordertoforceoutthepulpandjuice.Thisway,youcankeepitsfreshness.Tomakeitmoredelicious,usehoneyandlemonjuiceinplaceofsugarandvinegar.</p><p>印尼文：TomatTimunAsamManis</p><p>Bahan-bahan:2buahtomat,1batangketimun,sedikitgulapasirdancukaputih<br> Caramembuat:<br> 1.Bersihkantomat,iris,sisihkan.<br> 2.Bersihkanketimun,pukuldngbadanpisau,lalukeluarkanbijinyadanpotongjadibentukbatang.<br> 3.Siramkansedikitgulapasirdancukaputih,sajikan.<br> Tips:Andaharusmemukulketimundenganbadanpisaudulu,lalubarudipotongjadibentukbatang.Ketimundipukuldenganbadanpisauuntukmengeluarkanairsupayaterasalebihsegardanenak.Andajugabisamenggantigulapasirdancukaputihdenganmadudanjuslimunhijau,akanterasalebihenak.<br> <br> （繙譯：語言專家諮詢公司，電話：23648988）</p><p>品翠大蝦蝦蝦笑　殼汁都lun埋</p><p>聞煮價：$35/2人<br> 需時：20分鐘<br> 紅、黃、綠三色齊晒，賣相色彩繽紛，小朋友一定好鍾意。食落惹味香口，識食嘅就連蝦殼上啲汁都啜埋，YummyYummy！最啱春天呢啲濕漉漉嘅天時食，酸酸咪咪辣辣哋，胃口都好啲啦！</p><p>咩料</p><p>大蝦2隻、青、紅、黃椒各1隻、洋葱、蒜頭、茄汁、豆瓣醬、荔枝醋各少許</p><p>速成法</p><p>1.剪去大蝦腳、蝦鬚、蝦頭等刺手位，從蝦背直宰開邊，挑出蝦腸；<br> 2.將大蝦飛水，落鍋煎至8成熟，撈起備用；<br> 3.青、紅、黃椒切成塊狀，落鍋爆香，撈起備用；<br> 4.將洋葱、蒜頭爆香，加入茄汁、豆瓣醬、荔枝醋煮成汁；<br> 5.將大蝦、青、紅、黃椒一併倒入汁煮5分鐘即可。</p><p>聞煮貼士</p><p>大蝦要煮得入味，一定要開邊及連殼煮，湯汁先可以滲入蝦肉同埋俾蝦殼索住，食落先會啖啖都有惹味醬汁。如果用雪藏大蝦，就記得一定要先將大蝦飛水，咁就可以去咗啲雪藏味喇！</p><p>查傳倜Profile</p><p>筆名「八袋弟子」，代表八種煮食時不可或缺的必需品：柴、米、油、鹽、醬、醋、茶和酒，活躍於各大刊物飲食專欄，為新進飲食人。曾自營私房菜館，現時坐鎮天后品翠上海飯店，主理統籌私房菜部份，致力推廣新派上海菜。</p><p>東坡雞翼滲出淡酒香</p><p>聞煮價：$20/2人<br> 需時：1小時<br> 東坡肉大家就食得多，但查生諗住香港人個個講健康，唔鍾意食肥豬肉，所以用咗雞翼代替。望落色澤呈深紅，有啲似瑞士雞翼，食落仲有淡淡酒香從肉身滲出嚟，所以話成道菜最考究就係個東坡汁喇！</p><p>咩料</p><p>雞翼8隻、冰糖、桂皮、八角、紅米、葱、薑、草葉、紹興酒、生粉、醋及鹽各少許</p><p>速成法</p><p>1.先用醋及鹽將雞翼醃過夜；<br> 2.再將冰糖、桂皮、八角、紅米、葱、薑、草葉放入煲湯袋，加入紹興酒煲20分鐘，待湯汁現出深紅色；<br> 3.雞翼飛水後，放入湯汁熬30分鐘，最後加入生粉埋芡即可。</p><p>聞煮貼士</p><p>雞翼要醃過夜先入味，放入湯汁後亦至少熬30分鐘先會變到靚仔嘅深紅色。師傅話雞翼點煮都唔會老，有時間熬多陣都無相干，更加入味！</p><p>宋嫂魚羹鱸魚熬湯Perfect</p><p>綠色毛豆茸同白色魚羹撈一撈，入口清清哋，包保唔會滯，最啱香港人口味。加埋蝦肉、蟹肉、笋絲、木耳絲等，食落勁有咬口、啖啖彈牙，一次過有齊唔同口感，好滿足！</p><p>咩料</p><p>魚肉4両、蝦肉4両、蟹柳4條、毛豆半杯、笋、木耳、米醋各少許</p><p>速成法</p><p>1.魚肉、蝦肉、笋、木耳切絲；<br> 2.魚肉、蝦肉灼水2分鐘，撈起；<br> 3.將魚肉、蝦肉、蟹柳、笋絲、木耳絲加入上湯煮10分鐘，舀後加少許米醋；<br> 4.毛豆加水用攪拌機磨成毛豆茸，落鍋加生粉埋芡淋上面。</p><p>聞煮貼士</p><p>想方便的話，上湯可用史雲生清雞湯，但師傅話如果時間許可，用鱸魚熬上湯就最perfect，夠晒原汁原味。師傅仲話鴛鴦太極符號其實好易整，只要將毛豆茸汁沿邊落，先畫出範圍，再填番滿就靚晒！</p></body></html>