<html><header><meta charset="utf-8"><title>花𡃁Can：1分鐘速乾　趕到甩髻都掂</title></header><body><h1>花𡃁Can：1分鐘速乾　趕到甩髻都掂</h1><p>知你畀得起錢去美甲，每次嚿幾水都唔肉痛，不過我偏偏鍾意匿埋屋企慢慢搽，甲油花色任我揀，今日sharp爆藍，聽日搽粉紅扮純情。買甲油最緊要考證過先好買，易甩油兼唔上色者必out！今次睇睇八大品牌的新色甲油，試試邊隻最易搽、最均勻貼服、快乾又持久！<br><br>記者：盧家蕙<br>攝影：周旭文<br>Model：Fiona（HongKongGenesis）</p><p>甩油4宗罪</p><p>測試方法</p><p>抵買度：按售價及容量計算，找出平霸之選。<br> 易控度：試用甲油掃，看看是否容易塗色。<br> 快乾度：塗上一層甲油，觀察其快乾速度。（以10隻指頭計算）<br> 出色度：塗兩層甲油後跟樽身顏色比較，審查相似及出色程度。<br> 堅硬度：以均勻力度用砂紙摩擦甲面3次，觀其刮花情況。<br> 易卸度：化妝棉蘸上洗甲水，蓋上甲面5秒及輕拭兩下，看看是否容易清洗。<br> （以★★★★★為最高分）</p><p>容易上色DiorAddict#340</p><p>樽身設計高貴，顏色閃亮通透，初學者也可塗出均勻細緻效果。<br> 抵買度：★★<br> 售價：$135/10ml（平均$13.5/ml）</p><p>易控度：★★★<br> 掃毛不夠濃密且短了一點，容易蘸上過多份量。</p><p>快乾度：★★★★1分48秒<br> 出色度：★★★★<br> 多塗一層可加強閃亮及粉紅效果，都算出色。</p><p>堅硬度：★★★1/2<br> 中間有少許花痕，堅硬度尚可。</p><p>易卸度：★★★★<br> 不難抹走顏色及閃粉，頗方便。</p><p>硬淨又易卸LANCOME#13juicyVernis</p><p>樽身肥嘟嘟好可愛，快乾度令人咋舌，趕到甩髻都搽得切，加上唔易甩，啱晒粗心大意嘅人。<br> 抵買度：★★1/2<br> 售價：$105/9ml（平均$11.7/ml）</p><p>易控度：★★1/2<br> 掃毛最纖長，但樽蓋稍大，掃柄又唔長，有點阻礙視線。</p><p>快乾度：★★★★★1分15秒<br> 出色度：★★★1/2<br> 塗一層也可出色，閃亮度極高。</p><p>堅硬度：★★★★★<br> 幾乎唔覺刮花，堅！<br> 易卸度：★★★★</p><p>多色好襯衫MARYQUANT#G02</p><p>老牌兼出名多色，各方面水準平均，閃粉效果突出，透明感高，襯衫一流。</p><p>抵買度：★★★<br> 售價：$98/10ml（平均$9.8/ml）</p><p>易控度：★★★1/2<br> 掃毛較圓及立體，頗易掃開。<br> 快乾度：★★★1/2　2分10秒<br> 出色度：★★★1/2<br> 閃亮及透明感重，多塗一層更出色。</p><p>堅硬度：★★★1/2<br> 花痕不大，硬度ＯＫ。<br> 易卸度：★★★1/2</p><p>要試清顏色KOSELUMINOUS#PK865</p><p>表現中上，屬平靚正之選，但選色時要小心，最好試清楚先買。<br> 抵買度：★★★★1/2<br> 售價：$60/10ml（平均$6/ml）</p><p>易控度：★★★★<br> 掃毛濃密，提取份量適中，易控制。</p><p>快乾度：★★★★1/2　1分30秒<br> 出色度：★★1/2<br> 夠pink且閃令奪目，可惜比樽身顏色明顯淺。<br> 堅硬度：★★★★</p><p>易卸度：★★★★1/2<br> 閃粉及顏色即時去除不少，效果理想。</p><p>實色最佳shuuemura#PA746</p><p>多色選擇，以實色來講表現不俗，只是較難清洗。</p><p>抵買度：★★★<br> 售價：$100/10ml（平均$10/ml）</p><p>易控度：★★★<br> 掃毛短且扁平，但較硬淨，掃實色甲油較好。<br> 快乾度：★★3分10秒<br> 出色度：★★★★1/2<br> 搽第一層已出色，多塗一層便跟樽身顏色很相似。</p><p>堅硬度：★★★★<br> 只有數道幼細花痕，算不錯。<br> 易卸度：★★1/2</p><p>價廉物美DHC#C03</p><p>平通街嘅價錢，雖然表現中規中矩，但有6個系列及50款顏色，唔怪得學生妹咁冧DHC。<br> 抵買度：★★★★<br> 售價：$40/8ml（平均$5/ml）</p><p>易控度：★★1/2<br> 毛掃窄及唔濃密，不易操控。</p><p>快乾度：★★★1/2　2分30秒<br> 出色度：★★★★<br> 第一層呈橙黃色，多塗一層便變橙色，尚算易出色。</p><p>堅硬度：★★1/2<br> 刮一下便易有花痕。</p><p>易卸度：★★★★</p><p>跟樽身色最似ESTEELAUDER#75</p><p>其中橙紅色很sharp，以為杰撻撻點知又幾易搽，而且出色度高，唔怕買錯色。<br> 抵買度：★★1/2<br> 售價：$115/10ml（平均$11.5/ml）</p><p>易控度：★★★★<br> 掃毛柔軟，跟掃柄合比例，易上手。</p><p>快乾度：★★★2分45秒<br> 出色度：★★★★★<br> 單塗一層已非常出色。<br> 堅硬度：★★★<br> 由於甲油有一定厚度，花痕不算深。</p><p>易卸度：★★★★<br> 抹兩下已很易清除，效果唔錯。</p><p>最易清洗SOFINAAUBE#BE210</p><p>水感十足，塗上甲面感覺輕身，須多塗幾層才均勻硬淨。<br> 抵買度：★★★1/2<br> 售價：$85/10ml（平均$8.5/ml）</p><p>易控度：★★★★★<br> 長掃柄配合濃密扁平掃頭，不會蘸過多甲油，全場至好揸手！</p><p>快乾度：★★3分鐘<br> 出色度：★★★★<br> 多塗一層可覆蓋先前的甲痕，出色度不俗。<br> 堅硬度：★★1/2</p><p>易卸度：★★★★★<br> 極易清潔，不需很大力即可抹淨。</p><p>其他甲油售價</p><p>Paul&amp;Joe：$105/10ml<br> ANNASUI：$105/10ml<br> BOBBIBROWN：$85/7ml<br> CHANEL：$140/13ml<br> RMK：$150/14ml<br> IPSA：$95/7ml<br> ettusais：$70/7ml<br> MAXFACTOR：$70/11ml<br> HR：$130/12ml</p><p>塗甲小技巧<br>塗前要修形</p><p>塗甲油說難不難，但要塗得好也要做足事前功夫。專業化妝師Meegan說，塗甲油前最重要是修好指甲，例如要剪去甲邊死皮、倒刺，以棉花蘸上酒精消毒，或用指甲銼磨滑甲形，才塗甲油。</p><p>先搽中間</p><p>塗甲油時雙手要平放，由中間搽起，再搽左右兩邊。記住第一層只須貼邊搽，第二層才貼近根部搽。最好搽埋底油及topcoat啦！</p><p>開甲水溝稀</p><p>如果甲油質地杰撻撻，又或放埋一邊好耐冇用，可以買支開甲水，溝少少入甲油即可回復原狀。</p><p>Shoplist</p><p>Dior（35211386）<br> LANCOME（28697518）<br> MARYQUANT（23140133）<br> shuuemura（22657582）<br> ESTEELAUDER（22658014）<br> KOSE（2834-0809）<br> DHC（21110011）<br> SOFINA（28936417）</p></body></html>