<html><header><meta charset="utf-8"><title>老翻Vertu現身先達</title></header><body><h1>老翻Vertu現身先達</h1><p>身價高達十幾萬港元嘅Vertu，點解突然間會喺先達出現？睇真啲，呢部機查實係嚟自大陸嘅Lontin（樂天），一千蚊有找，即可以帶走返屋企，不知情者仲以為自己執到寶㖭，認真搞鬼！<br>近期老翻炒作好多，當中最受歡迎之一嘅SEW800i、K600i以及SAMSUNGD608、E728等，全變成國產機「致敬」對象。但勢估唔到，上星期竟連售價高達十幾萬港元嘅Vertu，亦慘遭被老翻；更可笑係，Lontin竟然將Vertu外形加以「改良」，機體更細，仲有四款顏色揀，而價錢只不過$950！買嚟玩吓當然冇問題，但奉勸各位，如果一心諗住向朋友「炫耀」，小心俾人笑番轉頭。</p><p>記者、攝影：陳國輝<br> 售賣點：創意科技（23934568）</p></body></html>