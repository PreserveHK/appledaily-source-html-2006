<html><header><meta charset="utf-8"><title>直擊　灣仔鵝頸橋街市</title></header><body><h1>直擊　灣仔鵝頸橋街市</h1><p>陳小姐<br>買咗牛肉絞碎，返去加埋番茄就可以煮成番茄牛肉，阿仔用嚟撈飯，起碼扒兩碗。<br>今日免治牛肉：$32/斤</p><p>黃小姐</p><p>今日啲蝦仔好靚，我買咗啲海蝦，諗住返去開邊蒜茸蒸。唔使買咁大隻嘅，啲蒜茸咁香，班細路自然鍾意食㗎啦。<br> 今日海蝦：$38/斤</p><p>Velanie</p><p>我今晚諗住整咖喱，不過唔想食咁多肉，所以買咗好多雜菜，我唔鍾意喺超市買菜，感覺上唔夠新鮮。<br> 今日雜菜：$12/千克</p><p>鈴姐</p><p>喺凍肉舖買咗兩磅雞翼，用嚟整蠔油雞翼，方便又平。<br> 今日雞翼：$9/磅</p><p>徐婆婆</p><p>無時間煲湯呀！咪買啲冬瓜滾湯囉！最好加少少火腿一齊滾，咁好味好多㗎！<br> 今日冬瓜：$4/斤</p></body></html>