<html><header><meta charset="utf-8"><title>K歌三人組自薦入樂壇</title></header><body><h1>K歌三人組自薦入樂壇</h1><p>今年有隊新嘅三人女子組合，叫做ASA，噚日佢哋去咗新城接受訪問，呢個係佢哋嘅處女訪問，所以都有少少緊張，三個女仔都係得十九歲，佢哋係參加模特兒比賽後認識，跟住成日約埋唱K。佢哋膽粗粗咁寄咗餅帶去𠵱家嘅經理人公司，跟住就入咗行。ASA𠵱家好努力咁學唱歌同跳舞，希望盡快有多啲人識喎。</p></body></html>