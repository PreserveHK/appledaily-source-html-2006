<html><header><meta charset="utf-8"><title>　　梁耀忠卿姐反硬預算案 - 李八方</title></header><body><h1>　　梁耀忠卿姐反硬預算案 - 李八方</h1><p>立法會明日辯論預算案，睇翻過去紀錄，原來回歸以來最硬淨、無論係煲呔抑或梁錦松定係唐唐做財爺，誓死唔支持預算案嘅議員，只有梁耀忠同卿姐。大嚿都未支持過預算案，但因為佢到二千年先重返立法會，唔夠阿忠同卿姐咁資深。<br> 反而民主黨成日支持政府，回歸過咗咁耐先至反對咗兩次，公民黨吳靄儀相反，回歸以來先支持咗兩次。咁睇，民主黨同政府都算幾老友，好難稱得上叫反對派啦。<br> 咁多年預算案，阿忠只有一年冇出席投票，其他投晒反對，卿姐就一年冇出席、一年投棄權票，睇怕佢兩位今年都唔會支持預算案，呢兩位仁兄仁姐先至係真正嘅反對派。<br> 當然，佢兩位又唔係冇理由嘅，年年預算案對低下層都係小恩小惠，不時大幅加稅但又冇普選，咁反對都好正常啦！<br> <br> 傳真︰2623-9278<br> 電郵︰pf_lee@appledaily.com</p></body></html>