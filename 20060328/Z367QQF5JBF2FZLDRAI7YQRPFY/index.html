<html><header><meta charset="utf-8"><title>Stephy老翻鄭融絲帶封禁區</title></header><body><h1>Stephy老翻鄭融絲帶封禁區</h1><p>鄧麗欣今日推出第二張大碟《Fantasy》，日前拍攝了四款不同唱片封套，其中一款以紅色絲帶遮着三點，非常性感，不過卻與早前鄭融拍的纖體廣告相非常相似。</p><p>鄧麗欣（Stephy）繼上一張唱片《ColoringStephy》大玩顏色後，第二張個人大碟《Fantasy》，則轉玩「美色」，擔任形象設計的雷頌德為Stephy構思了四款不同唱片封套，其中一款Stephy以紅色絲帶捲着身上的重要部位，性感誘人，不過就與鄭融早前所拍的纖體廣告相十分相似。</p><p>穿比堅尼打底</p><p>Stephy一向守身如玉，記憶中只有出道時與其他Cookies成員拍過泳衣寫真集。不過Stephy為了谷新碟，不惜挑戰性感極限，僅穿上比堅尼打底，再用紅色絲帶遮掩重要部位拍照。<br> 拍攝時，Stephy沒有要求清場，她說：「其實唔使，嗰日淨係得攝影師同幾位助手，冇所謂。拍照之前喺更衣室換衫，我最初以為係着tubetop，點知原來係比堅尼。我着住由更衣室行出嚟影相，的確有啲尷尬，始終唔係太慣着咁少。」</p><p>「相信只有呢次」</p><p>Stephy表示這次性感打扮是一個突破，她說：「呢個係我嘅極限，相信亦只有呢次，豁咗出去先接受到，新唱片梗係要搏到盡，不過我擔心大家只係買紅色呢款。」Stephy表示很喜歡黃色的複製公仔造型。<br> 撰文：比華利</p></body></html>