<html><header><meta charset="utf-8"><title>保時捷月刊：俄羅斯總部曝光</title></header><body><h1>保時捷月刊：俄羅斯總部曝光</h1><p>保時捷3月號封面係新911Turbo，我認為最值得留意係講保時捷響歐亞地區嘅發展，今期仲罕有咁登出俄羅斯總部的外觀和設計，齋地盤當然唔好睇，所以立刻Call埋Boxster、Cayenne、911到場做布景板。保時捷花咗一千四百萬歐元（約一億四千萬港幣）興建，面積約12,000平方米。睇完之後，我數手指一計，即係要賣105部911Turbo先可回本，你睇保捷時幾睇好俄羅斯嘅前景。其實保持捷早於05年已在俄羅斯和土耳其歐亞地區，推出CarreraS試吓市場反應，反應仲唔錯喎。<br><br>記者：伍旋卓</p><p>保時捷家族酒店</p><p>保時捷月刊同一般汽車月刊唔同，好多內容係關於生活品味，今次介紹咗奧地利一間保時捷家族於1987年擁有嘅SchlossPrielau酒店，酒店本身係一個PrielauCastle，有７個房間，及１間Mayer's餐廳，提供白雪茫茫的旅行生活，文章又講沿路係雪地及樹林，成個世外桃源咁，不過我覺得最緊要係相中多次出現新款CayenneTurboS，雪地上面揸住佢，唔錯呀。</p><p>盡數911歷史</p><p>最後係睇新911的專輯，部車資料好詳細，有設計師講解其中最特別之處，又列出911Turbo嘅歷史和威水之處，比我手頭上嘅Catalog好睇好多。</p></body></html>