<html><header><meta charset="utf-8"><title>發嫂起飛腳踢發哥</title></header><body><h1>發嫂起飛腳踢發哥</h1><p>周潤發𠵱家喺北京拍緊張藝謀導演嘅《滿城盡帶黃金甲》，日前記者去影廠探班，發現發哥夫婦同張藝謀、鞏俐呢對緋聞男女喺片場玩到好放，發嫂就一直陪住老公，而發哥當住傳媒面前，仲不避嫌咁為鞏俐揼骨，發嫂睇到就笑住飛腿踢發哥，兩夫妻喺現場打情罵俏，旁邊嘅鞏俐同張導演就相對而笑，氣氛融洽。</p></body></html>