<html><header><meta charset="utf-8"><title>前E-kids成員醉駕上庭延期</title></header><body><h1>前E-kids成員醉駕上庭延期</h1><p>前E-kids成員Tommy阮民安早前涉嫌醉酒駕駛，駕車途經鰂魚涌地鐵站附近嘅電車路，竟逆線泊喺電車路上同喺車裏面瞓覺，途人見狀報警，警員到場將佢拍醒及驗酒精含量超標，將佢拘捕，以五千元保釋，噚日佢去柴灣警署報到，逗留咗四十分鐘，佢話要同警方申請延期上庭，因為佢今日會飛去泰國拍電影《深淵》，暫定五月二日返去警署報到。</p></body></html>