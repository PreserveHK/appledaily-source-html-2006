<html><header><meta charset="utf-8"><title>罕有橙色別注版</title></header><body><h1>罕有橙色別注版</h1><p>今時今日買DC，睇性能更睇外形設計，號稱全球最輕巧嘅700萬像素DCMju700，新機落場兩個星期，Sales話係近期新機熱賣之一，本身就有銀同橙兩隻色，但最好賣係橙色別注版，唔係好多舖頭有得賣，機身呈流線型設計，外形夠靚仔；內置23種場景模式，足夠應付日常遇到嘅各種拍攝情況，啱新手用，家陣買機加送512MB記憶卡。<br>另一部近期Hit機係Samsung嘅i6，除咗係因為佢功能多可以影相、聽歌同拍片之外，Edison做咗呢部機嘅代言人，有星撐點都係唔同啲，而隨機附送512MB記憶卡。<br><br>記者：招佩珊<br>攝影：伍慶泉</p><p>售賣點：百老滙（31880288）<br> 地址：旺角西洋菜南街13號地庫B2號舖</p><p>買SONY機贈品最後2日</p><p>Sales哥哥畀多個貼士我，話若然諗住買SONY相機，最好趁今個月31號前，皆因舖頭同SONY有JoinPromotion，買指定型號會送百佳超市禮券，好似買部T9會送相機袋；T9係T系列出名薄得嚟解像度最高，有防震功能，唔怕因機薄容易手震影到啲相鬆郁矇，家陣仲加送512MB記憶卡。</p></body></html>