<html><header><meta charset="utf-8"><title>有錢無得睇：612Scaglietti45日行一萬公里　世上去得最高嘅法拉利</title></header><body><h1>有錢無得睇：612Scaglietti45日行一萬公里　世上去得最高嘅法拉利</h1><p>睇完法拉利車主月刊，嚇到我成頭汗，裏面一篇「紅紅火火萬里行」記錄咗兩部二百幾萬嘅612Scaglietti響中國45日萬里行，起點係上海，途經北京同西藏，直達烏魯木齊的5,231米高唐古拉山區。心水清嘅讀者都會諗到，咁高排氣量嘅612Scaglietti，竟然可以響空氣咁稀薄嘅地方行車，喺今次萬里行車，除咗Sell法拉利612Scaglietti耐用之外，仲證明法拉利適合全中國每一處地方行車，睇完之後，我唔會再話法拉利唔啱大陸用喇。<br><br>記者：伍旋卓</p><p>F430Challenge首次曝光</p><p>在最近一個德國車展中，法拉利擺出最新的F430Challenge，好多人都估佢係乜料？睇完今期Modena，就有答案。哦，F430Challenge有CCM碳化陶瓷制動、兩片式離合器、490匹V8引擎、Lexan物料取代全車玻璃、機械式差速等。要睇F430Challenge出賽，文中話要等到2007年，佢先會全線取代現役嘅360Challenge。<br> </p><p>F1變慢賴石橋</p><p>法拉利F1響06年成績麻麻，嗱，官方刊物立刻出手解釋，佢話係改咗賽例，先至會破滅法拉利F1年代，文章又話F1變慢，原因係石橋車胎唔夠米芝蓮耐用，「他們（米芝蓮）的產品，在走短途賽程的時候未能為用家取得世界冠軍，但玩耐力賽，他們便得勝了。」喂，車胎係賽例，你無得賴喎。</p></body></html>