<html><header><meta charset="utf-8"><title>發嫂否認發哥被飛</title></header><body><h1>發嫂否認發哥被飛</h1><p>吳宇森導演嘅《赤壁之戰》原本話今年開拍，點知佢𠵱家拍緊另一部西片，所以押後到○七年年尾先有時間拍。噚日內地有消息話吳大導換走咗男主角周潤發。馮仁昭即刻打電話畀發嫂，佢話：「吳宇森今日打過電話畀我，佢去咗北京睇景，仲約咗我老公聽晚傾劇本，呢啲傳聞都幾無聊。」</p></body></html>