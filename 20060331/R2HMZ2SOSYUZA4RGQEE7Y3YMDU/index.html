<html><header><meta charset="utf-8"><title>花𡃁Can：粗幼話晒事　最緊要條毛冇開叉</title></header><body><h1>花𡃁Can：粗幼話晒事　最緊要條毛冇開叉</h1><p>要成為全場至sharp至出眾嘅潮女，最重要係眼要有神，夠誇夠搶的眼線液係必然得力助手。若玩通宵樣太殘，嫌眼線筆太soft唔夠勁，就要用加強版實色眼線液撐吓場。吓？手震震唔知點畫？眼妝唔知點配搭？唔緊要，有星級化妝師FelixFerreira教你用至hit嘅眼線液畫靚雙眼。<br><br>記者︰劉昱蘭<br>攝影︰楊錦文<br>Model︰Lillian、Ice（HongKongGenesis）<br>Makeup︰FelixFerreira<br>Hair︰Shirley</p><p>經典黑眼線</p><p>自30、40年代，差利卓別靈的經典「smokyeye」無人不識，因那時的黑白電影，顏色只有深淺之分，所以眼線要圍住眼畫，務求突出雙眼。50、60年代，林鳳勁抄外國柯德莉夏萍，以眼線液畫出又粗又黑的的經典鳳眼，成為該時代的眼線標準。70年代開始，進入彩色電視時代，化妝品的總類、顏色開始愈來愈多，眼線唔再係主體。潮流去到2000年代，PunkLook回流，粗眼線又開始回歸。</p><p>古典懷舊粗金</p><p>50、60年代的黑白時期，彩色眼影粉欠奉，全眼只能單靠眼線畫出一對明亮鳳眼，感覺高貴。</p><p>重點注意</p><p>一條粗眼線已經好誇張，如果再加一大片眼影上去，感覺不倫不類。Felix話加多一條金線喺眼窩，成個look立即trendy咗。眼線尾要漸幼，微微上翹，只有眼線液先做到呢種冶艷效果。</p><p>小貼士︰要搵眼窩位的凹陷處好簡單，只要將手指輕按眼窩，就會見到同feel到一條弧形坑紋。</p><p>上下夾攻PartyLook</p><p>眼線液顏色較實色，感覺隆重，加埋上下眼線夾攻，更有晚妝感覺，最啱去ball或party，要幾誇有幾誇。</p><p>重點注意</p><p>小貼士︰如果覺得眼線液已經好誇，仲要畫全眼就好攞膽，所以下眼線可以由眼尾往眼頭畫三分二，畫得愈纖幼愈好。</p><p>幼眼線簡單突出</p><p>要眼線液效果硬淨突出，只需一條簡單的幼眼線，已能拉大眼睛，提升雙眼的神采，補救到東方女性睫毛又疏又短，眼形唔夠突出的缺點。</p><p>重點注意</p><p>眼線液不宜配粉色眼影，因會令眼線太突兀。粉色眼影應配眼線筆，而閃粉眼影襯眼線液就最好睇。</p><p>小貼士︰唔好喺睫毛根部畫眼線，應該係根部上少少，咁就唔會俾啲睫毛阻住條眼線。</p><p>潮女：Liquid防汗夠sharp</p><p>掃要夠靚</p><p>眼線液款式可分兩類，一款是掃頭似甲油式設計，另一款係科學毛筆式設計。甲油款筆尖軟，線條難控制，但勝在顏色實淨。科學毛筆款的筆尖實淨顏色淺，眼線液份量難控制。<br> 眼線液搽得靚唔靚，最緊要係揀個靚掃，買時最好睇吓支tester嘅掃會唔會用到開叉，畫條線上手睇吓直唔直，質地夠唔夠soft，乾得有幾快，乾咗後有冇裂痕。親身試咗十多個品牌後，Felix覺得shuuemura眼線液全場最好用。</p><p>醒你畫線貼士</p><p>初哥畫眼線好多時會遇到手震粗幼不一的情況，咁就要熟讀以下的畫線錦囊。</p><p>粉撲墊手腕</p><p>用尾指將粉撲夾在顴骨位，以穩定手腕。</p><p>眼線筆起稿</p><p>先以眼線筆畫眼線起稿，咁再畫眼液時就唔易出界。</p><p>由眼尾落筆</p><p>落筆第一下多重手和粗身，記住粗嘅線條放眼尾，落筆應由眼尾掃向眼頭。</p><p>45度照鏡</p><p>眼跟鏡要成45度角，或將鏡平放於枱上，才可睇清楚睫毛根部位置。</p><p>點補救？</p><p>萬一畫錯，用棉花棒蘸點眼部卸妝液，輕抹要修改的地方，然後印上粉底就可以。</p><p>甲油式包裝</p><p>a.DiorStyleLiner$200「筆頭好幼細，適合眼細嘅女生。」<br> b.LANCOMEArtliner$210「筆頭掃毛長，技巧就要掌握得好先可以handle。」<br> c.shuuemura閃爍眼線液$180「掃毛幼細，眼線液又快乾，3種顏色都好閃同trendy。」<br> d.SOFINAAUBE$185「同Dior一樣幼細，重要好快乾。」<br> e.CLINQUE水柔眼線液$115「名副其實，色澤柔和冇咁實。」</p><p>f.ESTEELAUDERPureColour眼線液$200「好鍾意佢筆桿夠粗夠長，好有手感。」<br> g.NARS眼線液$260「質地幼滑，好有水份。」</p><p>科學毛筆類</p><p>h.iPSA完美持久眼線液$220「好易抹得甩，毛筆位夠硬，啱初學者用。」<br> i.shuuemura眼線液$210「毛頭感覺好soft，畫上去好舒服。」<br> j.ettusais眼線液$115「感覺好有水份，好易推開。」</p><p>Shoplist︰</p><p>Dior（35211386）<br> LANCOME（28697518）<br> SOFINA（28663776）<br> <br> shuuemura（22657582）<br> ESTEELAUDER（22658014）<br> CLINQUE（31881112）<br> <br> iPSA（31481448）<br> ettusais（31021606）<br> NARS（25233805）</p></body></html>