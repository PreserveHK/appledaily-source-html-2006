<html><header><meta charset="utf-8"><title>Hea：限量變量產adicolor第二波靠7粒星</title></header><body><h1>Hea：限量變量產adicolor第二波靠7粒星</h1><p>今年adidas最大的Project「adicolor」第二炮找來劉德華坐鎮，劉華親自畫咗四對adicolorHI送畀adidas，風頭幾乎蓋過晒呢期推出adicolorPalette2及Palette5嗰12對鞋，無他嘅，之前Palette1系列玩超級限量1千對，唔使出動天皇巨星、單靠牌子本身都夠殺；今勻Palette2產量一躍到5千對，Palette5仲唔係限量版，唔玩星光熠熠耀波鞋都唔得喇！<br><br>記者：吳小明<br>攝影：譚盈傑</p><p>Palette2其餘六位巨星</p><p>劉華呢四對adicolor大家得個睇字，不過第二批推出嘅adicolorPalette2則絕對能夠擁有，而且呢批共六對的Palette2系列，請來合作嘅位位猛人，全部是世界級著名創作單位，好像時裝狂人JeremyScott、英國殿堂級創作人PeterSaville等等，畀着我係佢哋DieHardFans嘅話，唔使審有理無理搶番對先喇。（4月22日開始發售，每款限量5,000對，名為FirstSuit的運動外套每款限量2,500件。）</p><p>第一星：劉華「華流風」</p><p>係人都知華仔熱愛中國書法，今勻請得郁佢即席揮毫，當然使出佢看家本領，為呢四對adicolor添顏色，華仔話外國Artist嘅波鞋Collabo作品大都帶Graffiti味，今趟佢就搞搞點新意，來個充滿中國色彩的系列，分別以「龍」、「面譜」、「功夫」及「書法」為主題。當中佢最愛「龍」，因為「龍」具傳統特色，而且以中國剪紙手法表達，線條幼細，難度較大。</p><p>第二星：黑色KeithHaring×JeremyScott</p><p>黑色BK2出動到神枱級KeithHaring加埋狂人JeremyScott，連劉華都話最Like呢對，肯定是Palette2系列中最搶手之作。由JeremyScott將KeithHaring從未公開發表嘅作品展現在呢對BK2上，仲使用一種雷射蝕刻技術，營造特別漆黑嘅效果，點睇呢對都肯定係六對中最重頭嘅作品！</p><p>第三星：紅色SurfacetoAir</p><p>紐約及巴黎兩地創作單位SurfacetoAir唔使多介紹，成員百足咁多爪瓣瓣掂，由時裝、音樂製作、平面印刷、家具設計凡係創意工業嘅都有佢哋份，呢對紅色R2玩蟲繭化蝶，紅黑相配極為綺麗。</p><p>第四星：藍色CeyAdams</p><p>紐約土生土長的塗鴉人CeyAdams幫過不少重量級HipHopArtist設計Product，例如BeastieBoys，今勻坐正幫adicolor設計自己的簽名式作品，BL2用上如嬰兒般的粉藍及Peace字樣來表達一份和諧感，感覺好「女」，一點也不似是平時的Graffiti風格。</p><p>第五星：黃色TaroOkamoto</p><p>岡本太郎乃當代日本藝術家，年輕一輩相信不認識，其創作領域由繪畫、雕刻、建築、攝影以至文學都有涉獵，於96年離世，終年85歲。是次adidas將其最廣為人知的作品重新演繹，將其畫作圖案變作襟章，可以隨意貼在Y2上，其鮮艷黃色相信易為後生仔接受。</p><p>第六星：綠色PeterSaville</p><p>PeterSaville於80年代為NewOrder、JoyDivision等設計唱片封套，早已是殿堂級名字。他認為最基本最靚的波鞋款只有白色，故此只在鞋帶位置加入一系列閃綠的英文字鐵扣。</p><p>第七星：粉紅Fafi</p><p>Fafi亦是潮界紅人，其畫作人物Fafinettes在世界各地潮店的曝光率奇高，當中Colette的推動力功不可沒，今勻粉紅P2的主題仍是成咗名嘅SexyFafinettes，加埋Satin質料花瓣圖案，極為可愛，女仔一定鍾意。</p><p>平價Palette5無明星玩物料</p><p>無重量級巨星撐場，又無限量嘅Palette5比較輸蝕，於是adidas以其王牌SuperstarII作鞋款，大玩物料，由常見的麖皮、牛皮、去到綺麗嘅Satin、街頭嘅迷彩都一一用到，每對附送埋一套多色的膠質三間鞋飾，畀大家任意配色換款，價格亦相對調低，相信吸引到一般的adidasFans。（4月8日開始發售）</p><p>Shoplist：adidasOriginalsConceptStore（25042186）銅鑼灣京士頓街6號B舖</p></body></html>