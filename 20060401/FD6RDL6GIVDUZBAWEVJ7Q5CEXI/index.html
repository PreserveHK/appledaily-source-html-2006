<html><header><meta charset="utf-8"><title>明蝕租箱費：4呎高多啦A夢任睇</title></header><body><h1>明蝕租箱費：4呎高多啦A夢任睇</h1><p>Forever叮噹精品擺滿屋、半張床讓咗畀多啦A夢、趕絕晒所有女朋友……無計，結果要求救玩具店老闆電車東。電車東：「太多貨嘞，我闢個地方畀你，一來可以放貨，二來可以當展覽。」就係咁，租箱服務玩具店變成迷你多啦A夢展覽館，入箱精品十件有八件都唔賣。個個月明蝕$4,000租箱費都制？制！慘得過人哋蝕得起呀。<br><br>記者：陸伊琳　攝影：陳陶鈞　模特兒：Ken、Fa（Salvador）</p><p>遊MK慘遭博懵</p><p>30出頭的Forever，97年用$8,000從日本訂咗呢隻一比一4呎幾高多啦A夢公仔回港，呢隻公仔全港唔多過10隻：「97年好景，嗰時買一啲唔覺貴，曾經有人喺網上放$16,000，問我賣唔賣？唔好儍啦，唔賣。」見公仔真身，我當堂打個突，乜卡通片裏面嘅多啦A夢有咁大隻嘅咩？兩隻手都攬唔晒！帶公仔落旺角影相，引來全場羨慕目光，更有路人甲乙丙趁機偷偷摸吓佢索油！問咁多年用咗幾多錢儲精品，Forever話：「深奧問題，都唔清楚，大約20幾萬，𠵱家套現分分鐘賣到50萬，買層唐樓都得。」貴精不貴多，我影10件精品，佢話：「淨係得2件我肯賣咋喎。」我氣結，佢神經刀：「唔係因為罕有又或者係絕版所以唔賣，因為我只得1件。」相反某啲80年代絕到唔絕嘅絕版貨，佢肯賣：「因為我有2件，賣咗仲有1件。」的確佢唔志在做生意，每月明蝕$4,000租箱費畀阿東。</p><p>街坊愛公仔</p><p>驚你掃興有得賣</p><p>打死唔賣展覽品！</p><p>ExchangeSquare<br> 地址：旺角信和中心1205室<br> 租箱費：每月$300，箱體積長闊高各1.5呎<br> 電話：23887270</p></body></html>