<html><header><meta charset="utf-8"><title>林志玲否認會言承旭</title></header><body><h1>林志玲否認會言承旭</h1><p>台灣名模林志玲噚日喺瑞士出席浪琴錶活動，對於有報道話佢之前嚟香港睇F4演唱會，同緋聞男友言承旭密會七小時，佢否認有去聽演唱會，仲話：「他們有邀請，我真的很想去聽，但我工作忙，好可惜喔！」佢仲寫字條寸亂寫嘅傳媒。林志玲又話會買手錶送朋友，但冇打算送畀言承旭喎。</p></body></html>