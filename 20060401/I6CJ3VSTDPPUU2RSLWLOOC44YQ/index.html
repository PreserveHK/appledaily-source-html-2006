<html><header><meta charset="utf-8"><title>上海鬧大卡鑽石荒</title></header><body><h1>上海鬧大卡鑽石荒</h1><p>都說狗年旺旺，於是上海情侶今年一窩蜂結婚。酒店婚宴生意火爆不在話下，就連大卡鑽石都一樣吃緊。求婚必備嘅鑽石戒指，愈大粒成功機會可能愈大，所以唔少男士都買大卡鑽石，搞到金舖老闆措手不及，要攞後備鑽石畀客戶，有啲仲要直接去香港貿易商度攞貨㖭。</p></body></html>