<html><header><meta charset="utf-8"><title>　　范徐麗泰用笑減壓 - 李八方</title></header><body><h1>　　范徐麗泰用笑減壓 - 李八方</h1><p>立法會主席范徐麗泰噚日出席教院第二屆香港校長研究會二○○六開幕禮，佢話明白教師工作壓力好大，早前都聽過啲校長冇時間食飯、老師冇時間瞓覺。講到老師咁辛苦，范太都唔執輸，即刻話其實做立法會主席都好辛苦，壓力又大，而且經常有好多嘢控制唔到。不過，范太話佢個人好樂觀，會好積極面對困難，笑一笑就可以減壓。<br> <br> 傳真︰2623-9278<br> 電郵︰pf_lee@appledaily.com</p></body></html>