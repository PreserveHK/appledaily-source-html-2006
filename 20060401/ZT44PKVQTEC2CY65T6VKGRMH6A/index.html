<html><header><meta charset="utf-8"><title>猿人節：4月1日猿人節</title></header><body><h1>猿人節：4月1日猿人節</h1><p>今年起，4月1日在「潮人」心目中不是愚人節，而是猿人節。<br>大大話催谷了成個月嘅BapeStore香港店今日終於隆重開幕，相比起早年低調開幕，結果又靜悄悄地摺埋嘅BusyWorkshop，今次尤其顯得大件事，配合鋪天蓋地嘅宣傳、大搞開幕Party造勢。今次香港店又的確幾巴閉，係全球最大之餘，亦是首間易名作BapeStore（即AGrade店也）的專門店，不過向來奢華的Bape搞開幕Party嘉賓陣容就略為遜色，加上個個都唔跟Dresscode着Bape到場，點解？<br><br>記者﹕許維雅　攝影﹕陳智良</p><p>暗星齊齊賀猿人</p><p>今日係香港BapeStore開幕大日子，前兩晚（3月30日）已先搞開幕PARTY造勢，Bape一向有不少明星捧場客，如阿SA、余文樂、Juno、陳冠希、栢芝等，滿心必定星光熠熠，點知最後全部冇影。全場最多人識嗰個叫Fiona，不過都無着Bape來，認真唔畀面。其餘嘉賓包括洪天明、曾志偉……還好記者夠多加埋都幾熱鬧，Nigo姍姍來遲，一出現就好似荷李活明星一樣萬人空巷圍住拍照，令短短兩小時嘅Party都不失熱鬧。</p><p>Nigo小檔案</p><p>原名長尾智明，1971年於日本東京出生，畢業於日本著名文化服裝學院。1989年結識音樂人小山田圭吾，展轉介紹下成為藤原浩助手，亦因為貌似藤原，被喻為「藤原二世」，日文即是"Nigo"（第二）。<br> 1991年先後做過雜誌、Stylist、DJ等工作，後來更撰寫專欄《LastOrgy》。93年4月與Jonio於原宿開設時裝店Nowhere，起初售賣未紅的UNDERCOVER及入口街頭時裝，11月Nigo由電影《PlanetoftheApes》取得靈感，品牌ABathingApe（全名ABathingApeInLukewarmWater）以玩票性質創立。96年於奈良開設ConceptShop，出售Stash及Futura合作的壓縮噴罐Tee。1997年於ConceptShop樓下開設Technique售賣英美品牌，同時NOWHERE搬到原宿BusyWorkShop店現扯，在木村效應下開始為人熟識，日港開始雜誌追捧，同年BapeHeadShow首度舉行。1998年Nowhere改名BusyWorkShop，並開始於日本各地開分店。</p><p>99年炮台山香港店</p><p>1999年南青山開店改名為EXCLUSIVE，同年亦於香港炮台山開店。2003年Bape十周年，初次與Pharrell、adidas合作。04年正式正式將Bape帶入美國市場。05年被《Times》列入亞洲英雄榜之一。與LV合作推出眼鏡，同時台灣分店開幕。2006年女裝E成立，世界最大BapeStore香港開設，更決定於LA開分店及日本目黑家具店，未來大計有BapeHotel及飛機。</p><p>BapeStore香港店新貨</p><p>必搶Item！今次開幕第一水貨量不多，行貨價錢定價明顯比以往水貨平。質素方面，猿迷話睇相都唔錯，但據知高質貨品來貨極少，當中好多已經成為炒家獵物，即使你第一日去亦未必買到！</p><p>眼花撩亂BapeSta</p><p>第一批貨最多選擇可算是BapeSta，顏色多又齊，價錢比起水貨當炒時亦已大幅回落。</p><p>Camo迷彩系列</p><p>Bape的迷彩系列一向出色，其CamoPattern招攬不少捧場客，今首貨亦不乏迷彩。</p><p>設計紅人片山正通</p><p>片山正通（MasamichiKatayama）　1966年於日本岡山出生。1992年與TsutomuKurokawa合組設計公司，名為H.Design。到1999年離開H.Design並於2000年成立個人創作室Wonderwall。片山正通自1998年開始為Nigo旗下店舖作室內設計而打響名堂，成為業界炙手可熱人物，就連LV、MarcJacobs、IT等都紛紛邀請設計店舖。</p><p>模型收費80萬</p><p>今次BapeStore設計可謂價值不菲，跟足老規矩，當然要BapeStore御用設計師片山正通操刀，設計界紅人片山今日價錢當然唔平，加上今次打造的香港分店要玩大規模，如果逐呎計都幾甘。片山設計認真，除會親自繪畫設計圖外，更以全手製的模型作燈光測試，實景裝修必須100%跟足模型物料、顏色及擺位，據知，今次店舖模型都已經收費80萬！<br> <br> BapeStore（28684448）<br> 香港中環皇后大道中1號地下</p></body></html>