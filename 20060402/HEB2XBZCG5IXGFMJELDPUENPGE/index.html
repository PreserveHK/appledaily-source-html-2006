<html><header><meta charset="utf-8"><title>　　安德魯王子玩親民 - 李八方</title></header><body><h1>　　安德魯王子玩親民 - 李八方</h1><p>噚日四月一號係愚人節，星期三就係清明節，今個月二十三號都係一個有意義嘅日子，就係「世界閱讀日」（WorldBook&amp;CopyrightDay），英國約克公爵安德魯王子噚日就去到英國文化協會，同一班香港細路會面，親自頒獎畀兩個喺兒童書籤設計比賽中獲獎嘅小朋友。<br> 獲獎嘅分別係杜沛樺同梁皓澄，安德魯王子頒獎後重特登留低一陣同小朋友傾偈，講吓兒時趣事，鍾意睇乜書同細個時夢想等。<br> 班細路入面有啲得五、六歲，九七年後先出世，未喺殖民地時代生活過，唔知係咪遺傳咗港人潛意識入面懷念「事頭婆」嘅基因，佢哋對安德魯王子好有興趣。<br> 聯合國教科文組織自九五年起，將每年四月二十三號定為「世界閱讀日」，希望藉此向年輕人同兒童推廣寫作，以及宣揚同閱讀關係密切嘅版權意識。「4.23」呢個日子亦係大文豪莎士比亞死忌，將呢日定為世界閱讀日，都算別具意義。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>