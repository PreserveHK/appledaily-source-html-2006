<html><header><meta charset="utf-8"><title>　　陳日君為肥佬黎解畫 - 李八方</title></header><body><h1>　　陳日君為肥佬黎解畫 - 李八方</h1><p>陳樞機帶馬丁同肥佬黎見教宗，成為近期城中熱話，噚日陳樞機去港台接受訪問，主持人張笑容就話，壹傳媒創辦人黎智英係傳媒界舉足輕重嘅人物，但旗下報刊充滿爭議性，既然陳樞機帶得肥佬黎見教宗，係咪應該喺信仰上培養吓佢，將啲報刊嘅道德觀執番正？<br> 咁難嘅問題，八方真係唔識答，不過陳樞機就無畀佢難到，嚟一招「四両撥千斤」。佢話肥佬黎一向都畀班編輯有充份自主權，唔會點樣干預佢哋，所以有時都唔可以怪晒老闆；跟住仲話，起碼《蘋果日報》係香港剩番少有嘅獨立自主報紙，希望大家都應該珍惜佢。咁有智慧嘅答案都諗得到，八方真係好佩服。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>