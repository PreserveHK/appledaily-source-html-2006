<html><header><meta charset="utf-8"><title>259C線無回程車乘客冇優惠</title></header><body><h1>259C線無回程車乘客冇優惠</h1><p>居於屯門龍門居的詹小姐，每日需前往尖沙嘴上班，她不滿九巴「即日」回程優惠，未能澤及上址居民。</p><p>客量不足未設回程</p><p>詹小姐向本報投訴稱：「返工我要搭259C去尖沙嘴，車費十二蚊，但呢班車『有出冇入』，只有去程冇回程，放工時我被迫轉去旺角搭59X，車費要十個七，但就享受唔到回程車費九折嘅優惠，令我覺得好似被歧視咁！巴士公司應該夜晚都設有由尖沙嘴返屯門嘅259C特別班，咁對我哋先至公平！」<br> 九巴發言人回應稱，「即日」回程車費優惠，乘客需以八達通繳付車資，當回程時乘搭同一條或同一組別巴士（聯營過海、馬場及假日路線除外），車費為十五元或以上可享八折優惠，車費在十元至十四元九角之間，則有九折優惠。<br> 發言人稱，因運輸署嚴限繁忙時段行經彌敦道之巴士數目，加上259C線的客量未足以支持增設晚間回程服務，故未屬提供「即日」回程優惠之列，但九巴會密切留意259C線的客量需求，並將增設回程服務的建議，記錄在案。<br> 檔案編號：0310009<br> <br> 服務熱線<br> 電話：29908288<br> 傳真：23702192<br> 電郵：sservice@appledaily.com</p></body></html>