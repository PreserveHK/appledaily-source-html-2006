<html><header><meta charset="utf-8"><title>憶故友寄語今宵多珍重<br>崔萍悔未為翁美玲分憂</title></header><body><h1>憶故友寄語今宵多珍重<br>崔萍悔未為翁美玲分憂</h1><p>「抒情歌后」崔萍跟已故電視藝員翁美玲，看似風馬牛不相及，但私底下崔萍既是翁美玲的雀友，亦是她的知己。八五年，翁美玲自殺前數天，曾致電崔萍訴苦，着她為自己介紹男友，當時崔萍還以為對方開玩笑。沒想到數天後竟接到翁美玲的死訊，崔萍說：「我好內疚好唔開心，如果當時我打少啲牌，陪多啲佢嘅話，佢可能唔會咁！」撰文：戴彩煥</p><p>憑一曲《今宵多珍重》走紅的崔萍，雖然其溫婉歌聲贏得抒情歌后的美譽，但柔弱的外表，卻包藏着剛烈的內心。</p><p>以死要脅入行</p><p>崔萍說：「一九五三年，我喺香港嗰間大華飯店食飯，俾人叫咗上台唱歌，唱完之後，經理走埋嚟叫我不如喺飯店唱、做駐場歌手，但爸爸反對，我好唔開心，覺得唱歌都係玩吓、開心吓之嘛，又唔係做啲乜嘢壞事，我就要脅爸爸，話如果佢唔畀我唱嘅話，我就自殺，爸爸惟有應承畀我試吓。」<br> 崔萍在夜總會唱歌期間，獲名作曲家王福齡和李厚襄引薦給飛利浦（Philips）唱片公司，灌錄唱片，先後推出了《今宵多珍重》和《南屏晚鐘》等經典金曲，及後她翻唱顧媚五九年的作品《相思河畔》，更把這首歌唱紅。七二年，崔萍為全心全意照顧家庭，才正式退出歌壇。<br> 退休後的崔萍仍然跟娛圈中人保持聯絡，不時相約攻打四方城，王晶、劉永、黃杏秀和已故的翁美玲等皆是其雀友，翁美玲更是深得她疼錫的後輩，對方有甚麼心事，總會向她傾訴。</p><p>惜陳百強早逝</p><p>談到八五年翁美玲自殺身亡一事，崔萍欷歔中帶着愧疚說：「以前佢成日嚟我屋企打牌，湯鎮業都會管接管送。我當年好貪玩，一至五都打牌，翁美玲死之前幾日，曾經打過電話畀我，佢同我講，話好唔開心，問我有冇男仔介紹畀佢識喎。當時我以為佢講吓笑，點知幾日之後就接到佢嘅死訊……當時我真係唔能夠相信，我好內疚好唔開心，如果當時我打少啲牌、陪佢多啲嘅話，佢可能唔會咁！」崔萍更因翁美玲的死而日夜思慮，引起高血壓，可見此事確對她造成重大打擊。<br> 除了翁美玲外，對於曾翻唱其名曲《今宵多珍重》的陳百強，崔萍亦深感惋惜：「好多人翻唱過我嘅歌，但我最欣賞都係陳百強。佢嘅演繹、感情表達同歌曲編排都好好。有次我喺置地飲茶撞見佢，佢都有主動走埋嚟同我打招呼，我覺得呢個後生仔唔單止有才華，仲好有禮貌、好識尊重前輩，可惜咁後生就走咗！」<br> 部份相片及資料提供：崔萍、陳永業</p></body></html>