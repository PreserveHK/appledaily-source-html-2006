<html><header><meta charset="utf-8"><title>花𡃁Can：MK街頭選美靠似徐子珊蠃晒</title></header><body><h1>花𡃁Can：MK街頭選美靠似徐子珊蠃晒</h1><p>女人會窮一世精力在「美容事業」上，捨得一季換全套化妝護膚品，日日戴面具都只係為咗保持靚樣討人歡心。不過唔係個個女人都天生麗質，今次搵咗星級化妝師Felix幫手，喺MK捉住幾個素顏女生當街當巷化妝set頭，將變身過程公諸於世，男女老幼睇到唔願走，仲做埋評判嚴選變化最大嘅冠軍，結果靠有幾分似徐子珊嘅Cat撼贏奪冠！<br><br>記者：盧家蕙<br>攝影：何家亮<br>Makeupartist：FelixFerreira、Coyee（SOFINA）<br>Hairstylist：Phyllis（MaeVon）<br>鳴謝：I.T<br>ThePalace,Prince&amp;Princess</p><p>街頭變面大賽<br>街坊勁冧</p><p>1號佳麗：Cat</p><p>變化度99%<br> 致命傷：酒米暗瘡旺盛，腮骨大呈方形，眼皮唔雙唔單，大眼袋。</p><p>脫胎過程</p><p>先敷個eyemask舒緩黑眼圈和眼袋浮腫。</p><p>以紫藍色眼影打造煙熏眼，閃湖水綠眼影掃下眼線，黑眼圈位掃閃粉，黐假睫毛。</p><p>腮骨要加重陰影，修飾國字面。</p><p>Felix評語：「佢面部輪廓唔突出，最礙眼係腮骨，一定要打陰影。好多人話眼細唔啱做smokyeyes，其實呢次Cat嘅前後對比咁大，都係因為化咗smokyeyes咋！」</p><p>幫拖妝物</p><p>2號佳麗：TinWing</p><p>變化度85%<br> 致命傷：暗瘡酒米成災，眼仔耷耷，面色欠紅潤。</p><p>脫胎過程</p><p>以遮瑕膏將酒米暗瘡掩蓋。</p><p>掃粉紅色胭脂。「一來襯佢，二來佢塊面紅紅哋咁，順便囉！」</p><p>掃粉紅眼影和黏假睫毛，以分散對面珠嘅注意力。</p><p>街訪點睇</p><p>Felix評語：「佢只係多咗啲酒米同疤痕，又冇含濃嘅，去做facial唧晒出嚟就得啦！因為皮膚唔夠靚，整個妝容會以眼為重點。」</p><p>幫拖妝物</p><p>3號佳麗：Phoebe</p><p>變化度70%<br> 致命傷：膚色不均，眼皮浮腫，眼無神，眉毛過亂，有黑眼圈及眼袋。</p><p>脫胎過程</p><p>修畫眉毛後，用淺色濕粉底塗額頭、鼻翼等晦暗地方。以遮瑕膏遮黑眼圈。</p><p>掃深藍色眼影營造smokyeyes。最後掃睫毛液和畫綠色下眼線。</p><p>化妝師Coyee：「化妝後，深藍色smokyeyes令佢唔再眼腫腫，粉底亦改善咗晦暗膚色。」</p><p>街坊點睇</p><p>幫拖妝物（AllfromSOFINAAUBE）</p><p>化妝師：狂嗌好玩</p><p>化妝師FelixFerreira今次陪我哋喺MK一齊癲，仲話係第一次做呢啲街頭騷㖭。「聽到要喺街頭化妝，初時幾驚冇人睇呀！點知啲人多到圍實晒，我一路化，一路就有好多人喺身邊指指點點，仲嘩嘩聲咁。我預咗報道出街之後會有唔少朋友打嚟問我搞乜鬼，不過又幾好玩噃！」</p><p>Shoplist</p><p>SOFINA（28936417）<br> KP（23779449）<br> shuuemura（25064283）<br> COVERMARK（25040939）<br> Dior（28772395）<br> GIFFARINE（25388018）<br> M.A.C（25919833）<br> LANEIGE（22347008）</p></body></html>