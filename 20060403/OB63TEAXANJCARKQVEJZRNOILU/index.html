<html><header><meta charset="utf-8"><title>　　陳四萬少有面黑黑 - 李八方</title></header><body><h1>　　陳四萬少有面黑黑 - 李八方</h1><p>噚日係聯合國兒童基金香港委員會成立二十周年揭幕禮，作為副主席兼創辦人之一嘅陳太當然要亮相壓一壓個場。<br> 儀式本來十點半喺維園開始，陳太未夠鐘已經企喺個場中間等埋位，點知佢不停舉手睇錶，等到十點九都未開波。原來啲明星大使唔知係塞車定瞓過龍，個個都遲到，搞到平時四萬咁口嘅陳太面都黑埋。<br> 儀式足足遲咗近半粒鐘先開始，一開show陳太又再次四萬咁口，不過全程都冇同坐喺隔籬嘅楊千嬅講嘢；上到台做宣誓儀式，大會司儀淨係多謝啲明星，漏咗多謝陳太喎。不過陳太都唔理得咁多，儀式完咗之後即刻挽番個手袋走人，跳咗上委員會主席馮慶彪醫生架車絕塵而去。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>