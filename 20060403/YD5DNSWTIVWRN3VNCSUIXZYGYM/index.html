<html><header><meta charset="utf-8"><title>Atom回贈三千全城最抵</title></header><body><h1>Atom回贈三千全城最抵</h1><p>網絡商玩回贈，一直講緊係幾個月前嘅半新舊機款，不過，Peoples為力谷流動數據服務，今次亦大開殺戒，將PDAPhone強作O2Atom大割價，跌幅高達$3,000，即係話，只需$2,780即可拎走，都可算係近期最抵玩之選！<br>鮮有嘅$3,000新機回贈，當然要守遊戲規則啦！首先，用家必須申請Peoples嘅$108或以上月費，並同時登記用$128無限任玩嘅「流動數據組合」一年（免首月月費），咁就合乎資格喇！當然，如果你諗住齋上台唔用GPRS嘅話，亦可享$2,000回贈；老實講，呢條數點計都抵！不過回贈日子相當漫長，以每月$50計，最快都要40個月先回到皮，如果你唔係經常轉台，而且對PDAPhone情有獨鍾，玩得過㗎！<br><br>文：尹謹基<br>售價：$2,780（選用$108或以上月費及$128「流動數據組合」一年）<br>查詢：Peoples（29458888）</p></body></html>