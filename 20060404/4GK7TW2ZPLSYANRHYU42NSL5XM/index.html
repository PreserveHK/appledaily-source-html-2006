<html><header><meta charset="utf-8"><title>　　政府封殺民主黨意見 - 李八方</title></header><body><h1>　　政府封殺民主黨意見 - 李八方</h1><p>民政事務局早前成立咗個網上公共事務論壇，邀請各界人士上網發表吓意見。民主黨政策部部長吳永輝都被政府點中，委任為論壇成員之一，輸入姓名密碼之後，就可以發表高見。<br> 點知政府竟然封殺吳永輝提意見！話說吳永輝上個月喺個論壇度講電力市場開放，仲講埋民主黨會搞電力研討會，下款署名民主黨政策部部長，結果版主以與論壇內容無關為由，刪晒呢啲言論，仲刪埋佢係民主黨政策部部長嘅身份，搞到吳永輝都仲好嬲。<br> 民政局解釋，論壇係討論當前議題，唔係畀人宣傳，咁做梗係唔適當，所以按規則刪去呢啲嘢。咁又係，鬼叫吳永輝係民主黨？如果佢係民建聯，政府又點會刪，呢個就叫親疏有別。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>