<html><header><meta charset="utf-8"><title>首部HDDVD機面世</title></header><body><h1>首部HDDVD機面世</h1><p>新世紀高清DVD制式大戰，由東芝率先引發，比SONY嘅Blu-ray陣營早一個月。剛推出嘅全球首部HDDVD播放機HD-XA1，首批貨只有1,000部在日本應市。雖然XA1只可播放，未提供燒錄功能，不過其對應碟種卻異常豐富；包括HDDVD、CD及DVD等，連用家自行燒錄嘅DVD-RW甚至DVDRAM都可讀取，可惜未能跟SONY預計推出之Blu-ray播放機咁支援埋MPEG4影片。DVD播放還可將普通DVD影碟谷上720p或1080i高解像輸出，而原定同期推出嘅HDDVD影碟須押後，東芝索性將兩款HD影碟（其一為《生化危機》）跟機附送，叫做有碟睇住先。XA1估計街價約11萬日圓（約港幣$7,274），暫未確定會否有水貨流入香港。<br><br>記者：徐影龍</p></body></html>