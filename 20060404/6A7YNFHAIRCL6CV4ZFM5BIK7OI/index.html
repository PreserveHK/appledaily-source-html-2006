<html><header><meta charset="utf-8"><title>　　佳叔支持關信基 - 李八方</title></header><body><h1>　　佳叔支持關信基 - 李八方</h1><p>關信基同佳叔劉兆佳係幾十年老友，大家又一齊喺中大教書，做過同事，佳叔重引薦過關教授畀老董，可惜最後不歡而散，結果兩個人喺政治取向各走各路。佳叔話，關信基參加公民黨組黨後，佢一直有同關信基溝通，佢梗係唔反對老友去公民黨做主席，因為朋友想做乜，你冇理由會反對佢。<br> 噚日策發會開吹風，講嘅題目好勁，係香港點樣搞對外事務，但係就勁到冇人有興趣追問，結果個個走去問其他嘢，冇乜人理份文件講乜。佳叔另一個身份係政協，點都多啲機會同中央溝通，但問到係咪會幫佢老友敲吓中央大門，佳叔即刻話，呢啲問題佢答唔到，因為唔係佢決定喎！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>