<html><header><meta charset="utf-8"><title>黃聖依同楊子拍拖</title></header><body><h1>黃聖依同楊子拍拖</h1><p>黃聖依同內地演員楊子日前俾內地記者喺上海虹橋機場撞見，當時黃聖依拖住手提行李，同楊子並肩而行，態度好親密，二人仲戴住情侶墨鏡，一路上都有傾有講。佢哋上機前為咗避人耳目，特別前後腳到頭等艙，航程中，楊子仲不時喺黃聖依耳邊講笑話𠱁佢開心，女方都好受落，到咗北京，黃聖依仲蹺住楊子嘅臂彎，想唔話佢哋拍拖都唔得啦。</p></body></html>