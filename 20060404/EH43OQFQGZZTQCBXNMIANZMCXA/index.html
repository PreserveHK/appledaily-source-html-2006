<html><header><meta charset="utf-8"><title>　　阿瑟王清明離港 - 李八方</title></header><body><h1>　　阿瑟王清明離港 - 李八方</h1><p>近排成日撩事鬥非嘅教統局局長李國章，又同大學教授開戰，狂鬧人哋人云亦云、道聽塗說。唔知佢係咪驚得罪太多人，要離開一吓香港呢？阿瑟王噚日宣布，將會喺清明節起行，率領高等教育代表團出訪愛爾蘭及瑞士。<br> 阿瑟王呢次外訪，目的旨在加強香港同呢兩個國家喺教育方面嘅雙邊關係，促進院校之間交流同合作，同行仲包括大學教育資助委員會及其他大學嘅代表。<br> 八方近排聽到教育界又吹風，話阿瑟王嘅下屬羅太，唔知會唔會喺阿瑟王離開香港時被換走呢？啲風真係愈吹愈勁！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>