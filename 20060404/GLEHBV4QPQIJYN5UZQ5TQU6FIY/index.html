<html><header><meta charset="utf-8"><title>噴火甲蟲：植入1,350匹直升機引擎</title></header><body><h1>噴火甲蟲：植入1,350匹直升機引擎</h1><p>睇完呢副相，仲以為係電腦動畫，睇埋資料，原來係真㗎。呢部由美國加州工程師RonPatrick改裝嘅噴射甲蟲，加入一台直升機噴射發動機，Afterburner口徑達14吋，馬力高達1,350匹，以汽車的Powertoratio計算，甲蟲加速快過部F1（一級方程式）。RonPatrick最令我佩服係保留原有汽車引擎及前輪驅動，平日可以當一般汽車行駛，一旦遇到直路挑戰者，就會啟動Turboshaft對戰。現時車主仍未知實際極速，佢話：「Ibuiltittothrillme,nottokillme。」車主講得啱，呢部車開咗Turboshaft，根本唔識轉彎，只適合響美國一望無際嘅公路上走。<br><br>記者：伍旋卓</p></body></html>