<html><header><meta charset="utf-8"><title>花𡃁Can：閃石襯金　潮爆船底騷</title></header><body><h1>花𡃁Can：閃石襯金　潮爆船底騷</h1><p>不只日本和外國雜誌，就算Prada、Chanel等國際fashionshow上，個個model都腳踩一對船底鞋，睇到小記都心癢癢，plan定呢個春夏日日踩船底，不過望吓自己隻腳，嘩！腳繭、死皮、疤痕乜都齊。點算好？等美甲店總經理Candy，講吓如何為雙腿修飾、修護、收線條，以在春夏狂showquali，由頭靚到落腳趾尾。<br><br>記者︰劉昱蘭　攝影︰林栢鈞、黃子偉<br>Model︰Angela（HongKongGenesis）<br>Wardrobe&amp;Shoes︰i.t.<br>鳴謝︰TENPerfectNails</p><p>潮拜船底鞋</p><p>為腳趾扮靚靚</p><p>買鞋有時真係花多眼亂，必入的有今季潮爆的大金、春色無邊的花花、簡約的絲帶等。潮女着鞋，當然唔係齋着，點都要花啲心思幫隻腳畫花、貼石、戴腳鏈咁，誓要有咁搶眼得咁搶眼。</p><p>閃石大金　鬥搶</p><p>Candy話上兩年用閃石玩pattern已玩到殘，今年興喺底色玩漸變，閃石仔輕輕加4、5粒已夠搶。配一對金色閃鞋，潮爆。</p><p>Steps</p><p>1.先塗底油，再塗兩層桃紅色甲油，最好由左至右或右至左方向搽。<br> <br> 2.甲頭塗紅色閃粉甲油，可做出漸變層次感。<br> <br> 3.用木棒點底油或面油，黏起閃石，放在甲上。留意別將閃石反轉，因會弄花甲油。<br> <br> 4.最後塗面油，hold住閃石唔會甩。<br> <br> 收費︰每隻$10-$30（視乎閃石和款式）</p><p>DIY小貼士</p><p>細閃石難控制，自己貼最好用大閃石。$150/盒約60粒（a）</p><p>綁帶花甲　春意綿綿</p><p>春天最配合七彩花花，畫時底色要清，才能令花紋突出。着一對顏色悅目的露趾船底鞋，就充滿春日生氣。</p><p>Steps</p><p>1.先塗底油及桃紅色甲油。<br> <br> 2.用纖幼毛筆點上顏料，先畫花瓣。<br> <br> 3.沾少少閃甲油，點上甲面為花芯，成朵花即刻立體晒！<br> <br> 4.最後塗面油，為花紋做保護。<br> <br> 收費︰每隻$20-$80（視乎款式）</p><p>DIY小貼士</p><p>要畫花又要手定，自問冇咁多心機時間去搞，速成法可用小花貼紙，想點玩都得。每包$40（a）</p><p>拖鞋腳鏈　最佳配搭</p><p>拖鞋款因為冇扣帶位，腳眼較空洞，戴條腳鏈裝飾就冇咁單調。</p><p>密密修護</p><p>成隻腳冇理由淨係得10隻腳趾見得人，若雙腳又乾又有死皮厚繭，腳甲靚晒都係徒然。想成隻腳都咁靚咁吸引，最好聽聽Candy教你護理之道。</p><p>1.香薰油乳霜　舒緩滋潤</p><p>Candy話揀cream最緊要試上手feel吓油份同濕度，然後因應皮膚而選擇。成份要天然如牛奶、蜜糖、生果等。若有香薰油成份，仲可以有埋舒緩功效㖭。</p><p>Reporter'schoice<br>CUCCIONATURALE牛奶蜜糖保濕膏$480（a）</p><p>含滋潤度高的天然材料，油份低感覺清爽，重可深層保濕。</p><p>ALQVIMIA護足孖寶</p><p>左︰除臭健足油$390<br> 右︰舒緩纖腿油$490（d）<br> 日間的除臭健足油可滋潤雙腳。夜間的舒緩纖腿油則可消除疲勞和通淋巴。</p><p>alessandropedix活力舒緩腳膜$128（b）</p><p>係cream又係mask，厚厚敷15-20分鐘，或臨睡前薄搽一層，着棉襪包一晚令皮膚更吸收。</p><p>2.一星期一磨砂</p><p>腳的皮膚較粗，所以腳部磨砂膏會粗粒啲。Candy話磨3分鐘乜都夠，切記脫毛後磨，因會損害皮膚。</p><p>Reporter'schoice<br>alessandropedix磨砂油$138（b）</p><p>質地勁滑，仲加咗維他命E，有抗氧化功效。</p><p>~H2O+天然浮石磨砂膏$130（f）</p><p>質地幼細，能保持水份平衡不乾燥。最好加埋天然浮石一齊用。</p><p>小工具<br>熔岩浮石$120（a）</p><p>清朝王妃都係用天然浮石洗腳，加磨砂膏便可輕易推走死皮。</p><p>至Fit腳形$40（b）</p><p>分粗幼砂面，磨腳底同時磨去腳邊粗糙死皮厚繭。</p><p>按摩手勢收線條</p><p>想對腳線條靚啲，Candy有些小運動可教大家做。此外，去水腫都係另一大難題，用去水腫產品配合正確按摩手法，雙管齊下快見效。</p><p>收腿運動</p><p>坐在地上，雙手放後，身體挺直，把腳抬高至45度後轉動腳踝，直到腿部有拉扯感覺。左右腳可每天各做3次。</p><p>打圈按摩去水腫</p><p>以手指關節尖打圈按摩小腿，有助血液循環。多按小腿近膝的反射區，有助瘦腿去水腫。</p><p>Reporter'schoice<br>SOTHYS草本去水精華液$420（g）</p><p>含天然草本成份如檸檬、榛樹、海藻等，可刺激血管排積水。</p><p>BERNARDCASSIERE五味啫喱$390（e）</p><p>有檸檬、薰衣草、牙買加胡椒、薑等，可擴張血管和刺激淋巴循環，感覺清涼。</p><p>Shoplist︰</p><p>(a)TENPerfectNails（31040730）<br> (b)莎莎（25055023）<br> (c)Ans（25765222）<br> (d)ALQVIMIA（25772263）<br> (e)BERNARDCASSIERE（28818300）<br> (f)~H2O+（31827777）<br> (g)SOTHYS（25770881）</p></body></html>