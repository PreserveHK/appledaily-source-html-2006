<html><header><meta charset="utf-8"><title>《夜中環》拜神出絕招<br>葉璇凸擊張文慈Win</title></header><body><h1>《夜中環》拜神出絕招<br>葉璇凸擊張文慈Win</h1><p>葉璇與張文慈兩位《情陷夜中環》系列女主角，由戲內鬥到戲外，出席各宣傳活動都會鬥性感，昨日《情》劇在清水灣片廠舉行拜神儀式，葉璇以低胸連身裙亮相，更引來凸點疑雲，風頭完全蓋過打扮密實的張文慈。</p><p>葉璇和張文慈由《情陷夜中環》鬥到《情陷夜中環2》，兩位女主角早前出席各大小宣傳活動時鬥嘴鬥性感，勝負難分。不過，昨日《情》劇在清水灣片廠拜神，葉璇穿上一條橙紅色低胸連身裙到場，起初被發現腋下有汗迹，後又惹來凸點疑雲，連男主角陳啟泰也不禁「手指指」。反觀以斯文行政人員打扮的張文慈，默默地坐在一旁，葉璇可謂大獲全勝。</p><p>自誇道行高</p><p>拜神儀式開始時，兩位女主角分別站在陳啟泰身邊，卻未有交談半句，似是刻意迴避對方，葉璇說：「我冇機會同佢（張文慈）講嘢，我同家英哥（羅家英）都冇講嘢啦！」對於近日一連串的是非，問葉璇見到張文慈會不會感到尷尬？她說：「唔會，我道行咁高，唔通搞到收視插水，冇人睇先好？我百毒不侵，傳不和都好習慣，亦都預咗！」</p><p>被寶轅施暴</p><p>張文慈風頭被掩，似乎有點失意，不過她否認說：「唔關事，你覺得我唔開心咩！今日呢件係戲服，所以先咁斯文。」此外，葉璇、陳寶轅和陳啟泰前晚到黃金海岸拍攝《情》劇外景，劇情講到陳寶轅對葉璇色心起，將她由沙灘拖到一間小屋，企圖霸王硬上弓，葉璇反抗時摑了對方一巴，可惜仍被寶轅姦污，事後飾演葉璇男友的陳啟泰才趕到，並將葉璇救出。<br> 採訪：楊潔雯、張俊銘<br> 攝影：陳俊強、葉君海</p></body></html>