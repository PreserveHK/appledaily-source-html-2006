<html><header><meta charset="utf-8"><title>訂定Buffet：任食兼睇表演</title></header><body><h1>訂定Buffet：任食兼睇表演</h1><p>趁住仲有一個星期先到復活節，快啲諗定有咩好節目，book定自助餐同小朋友開心玩番日。</p><p>一般復活節都會食buffet，淨係坐喺度食，小朋友又點會滿足，帝苑酒店特別喺15及16日安排咗不少節目，當中除了有蓋世寶同李紫昕擔任司儀同獻唱兒歌之外，仲有魔術表演及雜技表演等，另外當然唔少得特色的復活節美食，仲唔快啲訂位同小朋友盡情吃喝玩樂。<br> <br> 復活節自助午餐<br> 供應期：4月14至17日<br> 時間：中午12時至下午3時<br> 價錢：成人$185/小童$135（14及17日）成人$238/小童$188（15及16日）<br> 訂座電話：27332030（雅苑座）/27332033（碧翠臺）/27332936（帝苑廳）</p><p>二十呎朱古力噴泉</p><p>有無諗過一個高20呎，足足有3層高的朱古力噴泉設置在商場內的情況？當中有重達1.5噸的朱古力溶漿在噴泉中不斷流動，而周邊仲放上各式生果和小食，完全係一個大人國的朱古力世界。若想喺朱古力世界內大吃大喝，只要在4月14至17日，在德福廣場消費滿$200或以上，便可享用朱古力噴泉自助餐15分鐘，到時可將生果小食放入旁邊的黑、白及士多啤梨朱古力噴泉內蘸食，無論大小朋友都入得㗎！<br> <br> 朱古力噴泉自助餐<br> 供應期：4月14至17日<br> 時間：2:00pm至5:00pm<br> <br> 20呎朱古力噴泉<br> 日期：4月7至17日<br> 地點：德福廣場二期3樓<br> 查詢：21489539</p></body></html>