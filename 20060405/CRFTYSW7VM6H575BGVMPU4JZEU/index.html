<html><header><meta charset="utf-8"><title>　　莫文蔚只聽公仔話 - 李八方</title></header><body><h1>　　莫文蔚只聽公仔話 - 李八方</h1><p>提起莫何敏儀，八方即刻諗起嘅係響Roadshow教禮儀嗰個莫Auntie、兒童癌病基金創會人同埋……莫文蔚（圖）個媽咪。<br> 噚日八方見到莫Auntie，本來問緊佢點樣教到個女Karen啲英文咁talk得，佢就愈講愈興奮，講埋Karen細個嘅趣事。佢話Karen細個成個小公主咁，每朝起身返學，當大佬嘭嘭聲擦牙洗面，Karen重扭計唔願郁，莫Auntie就會用啲公仔錫佢塊面，𠱁佢着衫返學；兩兄妹食完早餐，莫Auntie本來執緊嘢準備返工忙到頭都甩，都仲要攞住兩個公仔，衝出去露台，等Karen落到樓下，就會回頭望上去同公仔講bye-bye。莫Auntie話，做呢啲嘢都係想Karen開心上學去喎。<br> <br> 傳真︰2623-9278<br> 電郵︰pf_lee@appledaily.com</p></body></html>