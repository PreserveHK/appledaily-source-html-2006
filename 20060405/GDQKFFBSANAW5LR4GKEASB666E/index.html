<html><header><meta charset="utf-8"><title>飯聞煮派：金三珣大結焗3級冧仔蛋糕</title></header><body><h1>飯聞煮派：金三珣大結焗3級冧仔蛋糕</h1><p>《我係金三珣》大結局，套劇好唔好睇見仁見智，但係見到蛋糕師傅金三珣整蛋糕，次次都會問身邊女友：「幾時整番個嚟食吓呢？」，可惜次次回答都令人失望：「自己落手做蛋糕，唔識吖嘛！識都無時間啦！有時間都無『架生』啦！」今次就教整蛋糕，材料簡單價錢平之餘，難度重分埋三級制，跟住做一啲都唔難，無焗爐嘅隔水蒸有心機就一定掂，𠵱家無藉口啦？吓？<br><br>記者：馬慶武<br>攝影：伍慶泉<br>模特兒：Cat（Salvador）<br>示範：煤氣烹飪中心KaleyLeung<br>（銅鑼灣禮頓道77號禮頓中心地庫　25761535）</p><p>1級　齋蒸都得甜薯發糕<br>SteamedSpongeCakewithSweetPotato</p><p>聞煮價：$30/8個<br> 需時：40分鐘<br> 難度屬最低級，基本上有手有爐同有細細個腦就無話唔識整。唔同一般食慣嘅西式蛋糕，番薯香味及用蒸呢個方法嚟做好有中式糕點感覺。而且勝在唔使用焗爐焗，材料又易買齊，簡單方便。</p><p>咩料</p><p>番薯100克、麵粉100克、糖100克、蛋3隻、菜油50毫升、發粉1.5茶匙（用直徑約3吋大的蛋糕模，此份量可做8個蛋糕仔）</p><p>速成法</p><p>聞煮貼士</p><p>趁番薯剛蒸起時即壓爛，因為待得太久番薯會變硬變乾，較難壓爛之餘味道亦無咁香。另外亦可以選紫芯番薯，令蛋糕帶點紫色。</p><p>英文SteamedSpongeCakewithSweetPotato</p><p>Ingredients:100gsweetpotato,100gflour,100sugar,3eggs,50mlrapeseedoiland1.5tspbakingpowder<br> Method:<br> 1.Skinthesweetpotatoandslice.Steamoverwaterfor10minutesuntilcookedthroughandthenmash.<br> 2.Putflourandsugarintoabigbowl,addineggsandrapeseedoilandmixwell.Whenalltheingredientsgetmixedevenly,addinmashedsweetpotatoandstirwell.<br> 3.Add3tbspwatertothebakingpowderandstirintothemixturemadeabovequickly.Keepstirringuntiltherearebubbles.<br> 4.Putintoacakemoldwithdiameteraround3inchesandsteamforapprox.20minutes.Ifabiggercakemoldisused,longersteamingtimewillberequired.<br> Tips:Mashthesweetpotatoassoonasitissteamedthroughbecauseitwillgethardanddrywhenitcoolsdown,inwhichcase,itwillbedifficulttomashandthetastewon’tbesofragrant.Togivethecakeapurplelook,choosesweetpotatoeswithpurplehearts.</p><p>印尼文KueBoluUbiRambat</p><p>Bahan-bahan:100gubirambat,100gtepungterigu,100ggula,3butirtelur,50mlminyaksayuran,1.5sdtpengembangkue<br> Caramembuat:<br> 1.Kupasubirambatdaniris,kukusselama10menithinggamatang,laluhancurkanhinggahalus.<br> 2.Masukkantepungterigudangulakedlmmangkokbesar,lalutambahkantelurdanminyaksayuran,adukrata,akhirnyamasukkanhancuranubirambat,adukrata.<br> 3.Campurkanpengembangkuedng3sendoksupair,adukrata,tambahkankedlmcampurantepung,adukhinggabergelembung.<br> 4.Masukkancampurantepungkedlmacuankueygberdiameter10cm,kukusselama20menit,bilaAndapakaiacuankueyglebihbesar,haruskukuslebihlama.<br> Tips:SebaiknyaAndamenghancurkanubirambatketikaubirambatbaruselesaidikukus,karenaubirambatdapatmengerasdanmengering,nantisusahdihancurkandanterasakurangharum.Andajugabolehmemilihubirambatyangberwarnaungusupayakuebolujugaberwarnaungu.<br> <br> （繙譯：語言專家諮詢公司，電話：23648988）</p><p>2級　出蕉要快香蕉合桃鬆餅</p><p>聞煮價：$30/8個<br> 需時：40分鐘<br> 比甜薯發糕難少少，因為整個過程要快手，否則香蕉茸好易起黑點。用焗爐焗起嘅鬆餅面層金黃，質地鬆軟，用40分鐘就可以做到外表、味道拍得住西餅店嘅鬆餅。</p><p>咩料</p><p>麵粉130克、梳打粉1/4茶匙、發粉1茶匙、奶粉2湯匙、檸檬汁少許、鹽1/4茶匙、黃砂糖60克、蛋1隻、牛油60毫升、奶80毫升、香蕉肉200克、合桃50克</p><p>速成法</p><p>1.把麵粉、梳打粉、發粉、奶粉、鹽篩勻。<br> 2.加入蛋、黃砂糖、牛油及奶拌勻。<br> 3.把香蕉肉壓爛成香蕉茸，並加入檸檬汁；另將合桃弄碎。<br> 4.把香蕉茸及一半合桃碎拌入麵粉混合物之內。<br> 5.把混合物倒進蛋糕模內，再把餘下的合桃碎灑到麵粉混合物上。<br> 6.置入煤氣焗爐以攝氏190度焗約20分鐘。</p><p>聞煮貼士</p><p>香蕉不要太早剝皮，因為會氧化起黑點，而且最好加入檸檬汁入香蕉茸內拌勻，避免蕉茸變黑。另外要選較成熟的香蕉，最好是有梅花點的，這樣味道會更甜更香。</p><p>3級　瞓身演繹士多啤梨忌廉蛋糕</p><p>聞煮價：$60/1個<br> 需時：60分鐘<br> 最高難度動作，而且需要一定耐性，關鍵係要用時間及心機把蛋漿打至企身。除咗打蛋要時間，又要用焗爐焗之外，最高難度係幫完成品裝飾，因為要加上忌廉及砌上士多啤梨裝飾，呢個最後階段失手就真係前功盡廢，喊都無謂。</p><p>咩料</p><p>牛油50克、蛋4隻、糖125克、麵粉125克、士多啤梨225克、忌廉150毫升、鹽少許</p><p>速成法</p><p>1.蛋加糖，用熱水坐熱再用打蛋器打至企身。<br> 2.將鹽及麵粉加入蛋漿內拌勻。<br> 3.拌入牛油，再將混合物平均放入已掃油的兩個直徑20厘米蛋糕焗盤中。<br> 4.放入焗爐，把溫度調至攝氏200度焗約25分鐘。之後取出蛋糕放涼至室溫。<br> 5.將忌廉打起，再將士多啤梨切片。<br> 6.將焗起的蛋糕面切平，在兩片蛋糕之中加忌廉及士多啤梨，再在蛋糕表面掃上忌廉及加上士多啤梨作裝飾。</p><p>聞煮貼士</p><p>蛋打起後要快速地加入鹽、麵粉及牛油，而且只可以以輕力將蛋漿拌勻，否則打起了的蛋漿內的空氣會流失，蛋糕會無咁鬆軟。</p><p>KaleyLeung'sProfile</p><p>自小對烹飪有濃厚興趣，除咗不斷鑽研各種烹調技巧外，入到大學都要揀食物及營養學嚟讀，希望於菜式中加入更多健康元素。教烹飪經驗3年，可以喺煤氣烹飪中心報讀佢嘅課程。</p></body></html>