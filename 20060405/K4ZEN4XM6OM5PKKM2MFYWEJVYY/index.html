<html><header><meta charset="utf-8"><title>　　公民黨被冒名又被鬧 - 李八方</title></header><body><h1>　　公民黨被冒名又被鬧 - 李八方</h1><p>公民黨嘅路線偏社會民主，啲崇尚自由經濟嘅人士，梗係覺得佢哋個黨綱篤眼篤鼻。經濟極右團體獅子山學會，就喺愚人節整蠱公民黨，特登搞個公民黨假網站（www.civic-party.org，正牌網站係www.civicparty.hk），仲宣布公民黨要喺香港推動社會主義！<br> 個網站仲借湯家驊同執委MarkWilliam過橋，話政府將會成立獨立競爭專員，由佢兩位領導。湯家驊喺個「訪問」度話：「既然香港人都冇完全自由，點解要畀商界有自由？」呢個網站內容一睇就知係A貨，但《南早》嘅財經資深專欄作家JakevanderKamp就大作文章，噚日仲引用假網站嘅內容，寫咗篇文大鬧公民黨嘅不是。有人笑，Jake經驗豐富，佢唔會睇錯，諗住乘機執公民黨一劑啩。<br> <br> 傳真︰2623-9278<br> 電郵︰pf_lee@appledaily.com</p></body></html>