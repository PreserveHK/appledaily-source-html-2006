<html><header><meta charset="utf-8"><title>9樓D座：護脊書包激減唔使$30</title></header><body><h1>9樓D座：護脊書包激減唔使$30</h1><p>要不斷滿足小朋友多個願望一啲都唔難，明日起有卡通人物返學用品開倉。場內卡通款式多到爆，Kitty、Melody當然唔少得，仲有近來Hit盡學童界嘅邪留丸、大嘴鳥同激鬥戰車。又有書包、畫板袋、文具套裝等用品，最平嘅$8.9一個文件夾𠵱家10蚊有三個，至估唔到係30蚊唔使買到個大嘴鳥書包！<br><br>記者：梁彩燕　攝影：林栢鈞、黃子偉<br>Model：彭懿</p><p>書包類<br>實用畫板袋</p><p>𠵱家小朋友放咗學要學書法、學畫畫，課外活動多籮籮，節目仲排得密過大人。LittleTwinsStar畫板袋絕對唔少得啦！另外手提袋則有HelloKitty、MyMelody或Keroppi款式選擇。</p><p>輕便側肩袋</p><p>參加學校旅行或平時放假行街街，梗係要揹番個激鬥戰車斜揹袋至夠Cool。肩帶可調校長短，前後都有間隔，放毛巾仔甚至遊戲機都咁方便。</p><p>Cuite護脊書包多間隔</p><p>小學生冇嘢多，最多就係書，出名書包夠重係人都知，所以護脊書包真係一個都不能少，加埋兩邊柔軟肩墊，有助減低不少背部同肩部負擔。而且書包間隔多，咁水樽、毛巾、飯盒等瑣碎物就可以井井有條。</p><p>文具類<br>卡通文件夾必搶</p><p>又通告又回條，有時仲有好多工作紙㖭，散收收好容易摺巢整爛喎。公仔文件夾底面都有間隔，以後就算有幾多濕碎工作紙都唔怕啦！</p><p>哈姆鐵盒木顏色</p><p>上美術堂又點少得木顏色筆？呢款哈姆太郎同激鬥戰車木顏色筆，每盒24色，以鐵盒收藏，每支顏色筆仲印咗佢哋個嘜頭。</p><p>易碌萬字夾</p><p>MyMelody永遠都係同粉紅色係絕配，今次化身萬字夾盒都要以粉紅色示人，表面印有可愛Melody樣，七彩繽紛嘅萬字夾從磁石滾軸轉出，至啱女仔用。</p><p>多用途拉鏈筆袋</p><p>返學用筆盒大嚿又笨重，揀番個MrKimchi多用途袋、激鬥戰車筆袋或者哈姆太郎筆袋啦！無論男仔女仔都咁配。有啲仲有拉鏈格，夠晒實用。</p><p>十蚊有找好抵買<br>哈姆太郎傘子</p><p>雨季來臨，係時候添置番啲雨具啦，呢把透明膠傘每邊都印有哈姆太郎公仔或字樣，下雨天拎住佢出街，就算遇着幾大雨都冇有怕！因為有哈姆太郎陪伴左右，心情靚晒！</p><p>孖住邪留丸做功課</p><p>小朋友成日返到屋企都唔願做功課，不過有一套稱心文具就唔同講法。文具話晒都可以話係小朋友最貼身嘅良伴，家陣約埋邪留丸一齊做功課，就算有幾多功課都唔覺攰！<br> <br> 原價：$34.9至$39.9/盒<br> 開倉價：$8/盒</p><p>日本卡通人物精品開倉資料：<br> 日期及時間：<br> 4月6日至7日12:00nn至8:00pm<br> 4月8日11:00am至8:00pm<br> 4月9日12:00nn至6:00pm<br> 地點：青衣長達路14至20號偉力工業大廈A座7字樓<br> 查詢：21498640<br> 付款方法：現金。$200或以上可以VISA或MASTER付款<br> 另有免費穿梭巴士於葵芳地鐵站D出口接送<br> 4月6至7日5:45pm至7:45pm<br> 4月8日12:00nn至7:00pm<br> 4月9日1:00pm至5:00pm</p></body></html>