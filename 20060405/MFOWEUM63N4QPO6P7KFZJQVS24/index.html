<html><header><meta charset="utf-8"><title>強挑O2　華碩單手玩Wi-Fi</title></header><body><h1>強挑O2　華碩單手玩Wi-Fi</h1><p>由台灣吹嚟嘅PDA手機旋風，真係唔簡單！以前一直講緊係O2天下，直至舊年，繼Dopod殺入本港之後，另一對手華碩亦默默起革命！佢將近月喺德國CeBIT公布嘅幾部新作，首次帶到嚟香港畀傳媒試玩；其中P525就挾200萬像素鏡頭、內置Wi-Fi等PDA最強賣點，力挑O2Atom地位！究竟會唔會令大家刮目相看？咁要睇第二季正式推出就知喇！<br><br>記者：陳國輝　攝影：黃子偉　ImageGirl：Cody</p><p>O2Atom以「mini」身形，再搭上200萬像鏡頭兼Wi-Fi，成為近期熱賣PDAPhone！不過，P525都唔執輸，佢除咗分唇跟足，仲加入罕見嘅單手操控方式，亦即將日常用慣嘅數字鍵、功能快捷掣等「移植」落PDA，強化電話分唇，就算唔靠Stylus一樣用到咁解！不過，機身明顯比Atom長咗一截，如果玩慣細機仔，未必咁易受落！</p><p>全程手㩒操作</p><p>用Stylus「篤」部PDAPhone，大家試得多，但改用Keypad嚟「㩒」，感覺又係點呢？小記就試過用P525嚟打電話兼操作其他分唇，查實，用落與一般直身機分別唔大，例如數字鍵、5方向掣等擺位，都相當大路；至於Keypad左邊，更特別加入啟動程式集及功能快捷掣，只要㩒個掣即可打開目錄，夠簡單，加埋本身Stylus操作，更可謂如虎添翼！</p><p>自動對焦快</p><p>反轉機背，會見到200萬像素鏡頭連閃燈，P525採用以圖形表示嘅相機Menu，更提供AF自動對焦，唔使3秒即可以拍低景象，速度反應相當快；另值得一提嘅係，相機入面仲內置與MOTO「明」類似嘅卡片掃描功能，只須利用鏡頭喺卡片上掃一下，即可「攝」走有關文字訊息，並即時儲存成TXT文字檔，用於其他地方，加埋個OfficeMobile，勁重商務Feel！</p><p>鏡頭背後：</p><p>「CeBIT效應」果然厲害！繼SE之後，今次輪到華碩發動另一場串燒攻勢，不過，有部份新機只係得個樣睇，着唔到機試玩，有啲可惜！</p><p>PROFILE</p><p>處理器：IntelPXA270416MHz<br> 系統：WindowsMobile5.0<br> 制式：GSM900/1800/1900三頻<br> 彩芒：2.8"（6萬5千色觸屏）<br> 主要功能：內置Wi-Fi、200萬像素鏡頭、自動對焦、卡片掃描器、miniSD卡、藍芽、音樂播放器、OfficeMobile</p><p>同場加映：華碩一門四傑<br>P305傾視像電話</p><p>旗下首部3G機，配內外雙鏡頭，玩VideoCalls冇問題，更難得係採用WindowsMobile5.0Smartphone系統，保持輕巧機身之餘，更具備強大分唇。<br> 規格：WCDMA/GSM三頻、WM5.0Smartphone、130萬像素及VGA雙鏡頭、miniSD卡</p><p>M310配CCD靚鏡</p><p>為咗提高拍攝質素，華碩首度加入CCD感光元件，並配合埋自動對焦及26萬色自拍觀景器，現時最流行嘅影相分唇通通有齊。<br> 規格：GSM三頻、雙26萬色芒、200萬像素CCD鏡頭、自動對焦、音樂播放器</p><p>J206旋轉感應鍵</p><p>為迎合MP3潮流，J206特別配用具感應功能嘅旋轉音樂鍵，揀歌時只須輕輕捽一下，即可操作播放及選曲，而且賣相都唔錯。<br> 規格：GSM三頻、26萬色芒、130萬像素鏡頭、旋轉感應鍵、飛行模式、T籹lash卡</p><p>M307加手挽天線</p><p>睇外形，機頂上方嘅手挽天線，的確跟SEZ系列摺機有幾分相似，佢配備咗200萬像素鏡頭、自動對焦及音樂播放器，齊晒應有功能。<br> 規格：GSM三頻、雙26萬色芒、200萬像素鏡頭、自動對焦、miniSD卡、音樂專掣</p></body></html>