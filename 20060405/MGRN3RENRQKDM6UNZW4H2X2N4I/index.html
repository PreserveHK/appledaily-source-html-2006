<html><header><meta charset="utf-8"><title>Paul狂野白馬王子</title></header><body><h1>Paul狂野白馬王子</h1><p>黃貫中（Paul）將於下月二十日舉行一場「Kiehl'sWhiteParty黃貫中慈善音樂會」，找來好友恭碩良一同演出。兩位band友日前一起拍宣傳海報時，擺脫平常不修邊幅的衣着，改穿純白色服裝上場，二人大呻不習慣。</p><p>斷背嘴對嘴</p><p>阿Paul說：「我哋呢啲band友好少着白色，我怕大家以為我轉行做白馬王子喎，不過睇落我着白色都幾好睇。」<br> 阿Paul和恭碩良拍攝得十分開心，又玩又跳，其中一張二人面對面，嘴唇靠得很近，令他們相當尷尬，阿Paul說：「我仲以為因為斷背熱，攝影師食住個勢叫我哋咁影，我仲問佢可唔可以key落去算，點知原來攝影師話張相表達人與人之間要打破隔膜，都幾有意思。」<br> 撰文：蔡如玉</p></body></html>