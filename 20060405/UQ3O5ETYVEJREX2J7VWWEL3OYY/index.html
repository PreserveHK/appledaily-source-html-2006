<html><header><meta charset="utf-8"><title>老婦缺洗衣機　瞬獲讀者捐贈</title></header><body><h1>老婦缺洗衣機　瞬獲讀者捐贈</h1><p>香港不乏善心人，《蘋果》讀者透過社會服務版報道求助個案後，不時會捐錢或捐物予蘋果日報慈善基金，代轉贈有需要人士。早前本報報道患風濕的黃婆婆盼獲贈洗衣機後，讀者林先生瞬即訂購一部全新洗衣機送予黃婆婆，令婆婆感激不已。</p><p>善長：幫到人就幫</p><p>已半退休、年屆六旬的林先生，雖然經濟能力有限，仍本着「幫到人就幫」的心態對待弱勢社群。他多年來已多次購買新電器捐予本報曾報道的個案，尤其是長者。他坦言：「我都唔記得捐咗幾多部電器出去，我次次都買新嘅。」<br> 他說買新電器較有保證，「捐舊電器，可能好快會壞，唔用得，又冇保養。」<br> 他說，親自到電器店選購電器也有一套心得，「最緊要啲掣簡單易用，如果唔係送咗畀佢都唔識用」。<br> 黃婆婆對於有善長瞬間為她達成其心願，感到高興，黃婆婆難以置信地說：「我老公話估唔到咁快有人捐部洗衣機畀我，仲要係新嘅，真係好感激嗰位善長！」<br> 她指着機身的感應掣歡喜地說：「全部有晒中文字，啲掣好簡單，安裝師傅都教得好清楚，好明白。」她隨即拿起衣服向記者示範如何使用洗衣機，有如小童獲贈玩具一樣開心。</p><p>婆婆：真係好感激</p><p>黃婆婆稱，丈夫要到醫院覆診，故未能透過本報多謝這位善長，只能透過她代說多謝。「𠵱家冇咁多機會濕水，風濕膠布都唔使成日貼。」<br> 捐款編號：C1971<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>