<html><header><meta charset="utf-8"><title>500匹SL55AMG用「碳頭」扮SLRMcLaren</title></header><body><h1>500匹SL55AMG用「碳頭」扮SLRMcLaren</h1><p>在一眾平治SuperCar跑車系列當中，筆者對SLRMcLaren情有獨鍾，皆因原車外形帶有一級方程式賽車的神采，Gull-wing鷗翼式的車門組合亦見瞄頭，最值得一提係佢個台5,439ccV8Kompressor機械增壓引擎，若然你係獨愛這車，又苦無機會擁有，就不如好似呢間車行咁，將原來平治SL55AMG套用上全碳纖製造SLRMcLaren頭冚，相似程度有成八成左右呢！<br><br>記者：陳偉林　<br>攝影：林栢鈞　<br>車輛提供：<br>富利堡汽車（28776700）</p><p>開硬頂的平治SL55AMG跑車時候，唔少路人對部車個長長鼻尖造型，均投以奇特的注目禮，部份人還誤以為平治SLRMcLaren限量版有新型號，皆因這車換裝有全碳纖製造SLRMcLaren的頭冚，手工精巧獨到，帶出原有平治SL55AMG強悍一面；筆者曾有機會試駕過SLRMcLaren跑車，相比於SL55AMG的天幕式玻璃車頂設計，我倒喜歡後者的開揚感覺。</p><p>500匹用之不盡</p><p>雖然原版的平治SL55AMG跑車只得500匹馬力輸出，遠低於真正SLRMcLaren跑車的626匹數值，但在於香港一般路面情況下駕駛，呢部SL55AMG經已予人綽綽有餘的感受，加上有用之不盡的衝刺同爆炸力，尤其係突如其來的加速，由0至100公里加速亦不過4.7秒而已。</p><p>車廂保持豪華作風</p><p>平治SL55AMG是雙座位布局，但空間感寬敞得多，車廂的外界視野夠遼闊，座艙的每個按鍵鋪排亦恰到好處，觸手可及，加埋咁多豪華轎跑車必備的配套設施，置身其中仲有不俗的享樂；有時速度同享受要取得平衡，咁就真係要睇下車主點取捨！</p></body></html>