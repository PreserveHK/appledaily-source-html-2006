<html><header><meta charset="utf-8"><title>潮人設計XBOX360面板　今日有得睇</title></header><body><h1>潮人設計XBOX360面板　今日有得睇</h1><p>XBOX360打破舊機劣評如潮嘅外形設計，靚靚賣相口碑載道，香港微軟更在其面板玩花臣，搞咗個XBOX360時尚面板創作展，搵嚟十幾位著名設計師撐場，幫XBOX360設計多款面板。設計師陣容強大，除Twins、Kenny及Yumiko等人氣偶像外，仲有「住好啲」創辦人楊志超、PacinoWan、小克、MC仁等多位本地設計師作品，連漫畫大師黃玉郎都動兩筆，設計咗一款《龍虎門》面板，龍虎三皇擺晒喺機面，又真係幾鬼地道香港Feel喎。<br>XBOX360時尚面板創作展由今日開始，一連11日喺尖沙嘴海運大廈舉行，想一睹咁多名人嘅創作，就唔好錯過嘞。<br><br>記者：徐影龍</p><p>展覽資料：</p><p>日期：4月6日（今日）至16日<br> 時間：早上11時至晚上10時<br> 地點：尖沙嘴海運大廈3樓LCX<br> 費用：全免</p></body></html>