<html><header><meta charset="utf-8"><title>　　鍾逸傑有特權唔使收聲 - 李八方</title></header><body><h1>　　鍾逸傑有特權唔使收聲 - 李八方</h1><p>煲呔呢輪講嘢句句有骨，唔知係咪諗住做梗第三屆特首，講嘢可以放到盡，唔使驚得罪人。<br> 點知佢嘅出位言論連飛哥都睇唔過眼，飛哥同八方講，煲呔話自己退休會離港，以免對接班人造成壓力，好明顯係講緊陳太，咁人哋講嘢你唔啱聽，就叫人收口，點解前布政司司長鍾逸傑鼓吹兩院制，你又唔叫佢收聲？因為啱聽嘛。<br> 飛哥叫煲呔學吓美國，人哋啲現任總統不單止唔怕啲前任總統，而且仲委以重任，卡達同克仔就成日以和平大使嘅身份幫總統手。你煲呔有冇諗過陳太呢？<br> 至於民望，阿飛就認為煲呔如果真係乜都話以民意為依歸，咁遲早要再次面對港人對普選嘅訴求，有三分之二嘅港人要盡快實行雙普選，你向唔向中央反映呢？<br> <br> 傳真︰2623-9278<br> 電郵︰pf_lee@appledaily.com</p></body></html>