<html><header><meta charset="utf-8"><title>湯盈盈返加好肉赤</title></header><body><h1>湯盈盈返加好肉赤</h1><p>湯盈盈（左）噚日去新城接受嘉賓主持向海嵐訪問，已經兩年幾冇返加拿大探親嘅佢，下月佢父母生日兼好朋友結婚，所以諗住放一個月假返去。盈盈以前都係趁登台之後順道返屋企，今次要真金白銀買機票，佢牙痛咁聲話：「之前諗過坐商務客位，但係問過經濟客位都要八千幾蚊，真係好貴，惟有坐經濟客位，我咁細粒，唔會覺辛苦。」</p></body></html>