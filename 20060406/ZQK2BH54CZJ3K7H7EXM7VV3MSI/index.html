<html><header><meta charset="utf-8"><title>　　四議員復活節出埠 - 李八方</title></header><body><h1>　　四議員復活節出埠 - 李八方</h1><p>為咗港台問題，四個立法會議員，包括資訊科技及廣播事務委員會主席單仲偕、大班、卿姐同埋小霍，下個禮拜二就會啟程去美國、加拿大同英國三個地方，睇吓當地電台同電視台，為公共廣播服務檢討取吓經。<br> 單雞係團長，會唔會好大壓力？你知啦，卿姐佢要求好高㗎嘛，不過單雞話冇有怕，因為行程好緊密，好多嘢要睇睇，例如當地廣播機構嘅管治架構、法律基礎、財政來源同編輯自主等等。個團十一號出發，二十一日返港，剛好有個周末假期，四位議員可乘機喺外地輕輕鬆鬆過復活節。<br> 單雞話原來佢哋有諗住去埋德國㗎，點知人哋就復活節大晒，最終冇法要放棄。<br> 考察完之後，班議員會將所見所聞向公共廣播事務檢討委員會主席黃應士傾吓。<br> <br> 傳真︰2623-9278<br> 電郵︰pf_lee@appledaily.com</p></body></html>