<html><header><meta charset="utf-8"><title>160GB錄影機劈價$1,999</title></header><body><h1>160GB錄影機劈價$1,999</h1><p>世界盃未到，硬碟錄影機已搶住落價嚟吸客！當中最搶眼者，當然係首部跌破$2,000嘅160GB連DVD燒碟式錄影機──根德GDDR8160H，錄播質素唔錯，最緊要係好多客買咗返去，都冇話Hang機，咁就玩得份外放心！<br>燒錄碟種係DVD+R/RW，有S-Video同IEEE1394輸入，絕對方便大家將DV同VHS嘅陳年舊帶做拷貝，不過更正係HDMI輸出，仲有倍線功能，將普通DVD谷上1080i，屋企有靚LCDTV者不容錯過。𠵱家出機仲多送一條價值四百幾蚊嘅金頭HDMI線，不過數量有限，送完即止。<br><br>記者：朱崇德</p><p>售賣：華仁會（23980280）<br> 地址：旺角花園街75-77號花園商業大廈3樓</p></body></html>