<html><header><meta charset="utf-8"><title>花𡃁can：阿Yan行性感靠飲奶撐胸</title></header><body><h1>花𡃁can：阿Yan行性感靠飲奶撐胸</h1><p>吳日言（Yan）形象百變，最初以紅色冬菇頭示人，後來駁成一頭長髮，上年底樂壇頒獎禮以低胸露背示人，ABathingApe香港專門店開幕又化濃妝出席，皆因佢話今夏要改變形象，行健康性感路線。同阿Yan拍過MV的馬國明，一攬就話有壓迫感。喂阿Yan，身形goodfittips唔可以收埋，有好嘢梗係要公開啦。<br><br>記者︰劉昱蘭<br>攝影︰伍慶泉、周旭文<br>Model︰Tania（Salvador）<br>Wardrobe︰I.T.</p><p>健胸反而縮胸</p><p>阿Yan身邊的好友、拍檔，不時都會攞佢個胸嚟開玩笑，原來阿Yan都幾受落︰「咁都係好事嚟嘅，點都好過俾人話營養不良啦。其實我就對全身的線條都唔係好滿意，所以最鍾意就係游水作全身運動，尤其係游多啲蛙式美胸。」<br> 想再收靚胸部線條，阿Yan諗住做gym實夠針對性，點知就鬧出笑話。「我早排去做gym，見到部健胸機，心諗可以健胸，咁即係可以令個胸更圓更大，幾重都頂住做多幾下。點知做咗一排個胸反而好似細咗，再加埋啲朋友話畀我知健胸機係令胸肌結實，係豐胸的反效果，嚇到我即刻彈走。」</p><p>木瓜奶升級</p><p>阿Yan明白身材總有幾分係天生的，後天運動加營養吸收一定有幫助。佢𠵱家各種鮮奶都會飲，中學時，爸爸仲喺佢發育時，陪佢一齊以形補形飲木瓜奶，總算見成效啦。</p><p>舉手舉腳收線條</p><p>阿Yan貴為大忙人，冇時間游水做運動，惟有在家中做簡單運動，護胸又收身，大家要學！</p><p>着衫晒身材</p><p>想晒身材，唔係下下貼身衫露肉咁cheap嘅，阿Yan就立即教幾道散手晒身材。</p><p>盤髻顯性感</p><p>身形好着衫靚，仲要配埋個靚樣靚頭至得，阿Yan除咗識設計衫外，set頭都好掂，即席教你整番個性感女神頭。</p><p>點set？</p><p>要keep靚頭髮</p><p>「就算個頭set到幾靚，如果頭髮枯黃唔夠水咁，成個人即刻暗啞咗，着到幾潮都冇用。」阿Yan又講得啱，佢覺得天然嘅嘢就幾時都咁滋潤，生果味又sweet又有活力，所以佢最鍾意用生果味洗髮水護髮。<br> <br> 阿Yan推介<br> （左起）Rejoice鮮果順滑保濕洗髮露$35.9/400ml；Rejoice鮮果順滑防毛燥精華$35.9/400ml</p><p>自製楊桃護髮mask</p><p>「我好鍾意食楊桃同奇異果，因為楊桃多維他命B，可以幫頭髮生長得快啲，而奇異果含豐富維他命C，令頭髮新陳代謝好啲。」</p><p>點忙都要美白</p><p>扮靚冇理由唔講美白，阿Yan係人馬座，好鍾意玩戶外活動，加上入行後成日有外景，皮膚好易出雀斑。加上工作忙碌唔夠休息，黑眼圈同眼袋大到遮唔到。以前佢會用一隻蛋白加一茶匙橄欖油按摩皮膚5分鐘，可以去角質同濕潤肌膚。但𠵱家會用護膚品，解決色斑、暗黃同黑眼圈問題。<br> <br> 阿Yan推介<br> （左起）OLAY深層淨白修護素$189.9（30g）<br> 淨白亮采精華$189.9（30ml）<br> 瑩采精華眼霜$129.9（15g）</p><p>OLAY&amp;Rejoice<br> 查詢：25833583</p></body></html>