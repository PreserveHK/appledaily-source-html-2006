<html><header><meta charset="utf-8"><title>一個自殘一個遇溺<br>劉心悠、Race拍鬼片鬥驚</title></header><body><h1>一個自殘一個遇溺<br>劉心悠、Race拍鬼片鬥驚</h1><p>劉心悠和2R成員Race主演的鬼片《黑夜》即將上映，扮鬼的Race因長時間浸在水中而差點感冒，而劉心悠則要自殘身體，兩人同樣叫苦連天。而Race更笑言自己的鬼妝，曾多次嚇親劉心悠。</p><p>鬼片《黑夜》由港、泰、日三地合作，其中香港篇《鬼鄰》，由劉心悠和2R的黃婉伶（Race）主演，她們在片中與飾演花心大少的郭品超展開一段三角戀，後來Race意外遇溺身亡，劉心悠亦因郭品超的不忠而自殘。</p><p>呻浸水辛苦</p><p>Race除了要扮鬼外，更要拍攝遇溺戲，她日前說：「拍嗰場戲要浸好耐水，除咗辛苦之外，我又好怕個頭浸落水㗎，啲水係咁入鼻，之後即刻要飲薑茶暖番。」</p><p>事前要熱身</p><p>不過最搞笑的是，Race的鬼妝多次嚇親膽小的劉心悠，Race笑說：「個場景係間舊中學，本身已經好恐怖，但我唔係好驚，化完妝後仲周圍嚇人，有好多次都嚇到Annie（劉心悠）好驚。」<br> 而另一位女主角劉心悠，在片中要自殘身體，她覺得甚有難度，並說：「我本身好理性，絕對唔會因為感情事而自殘，個角色仲會係咁搵嘢拮自己，同我性格完全相反，所以拍嗰陣時我都要練習同熱身，今次個角色真係好大挑戰。」<br> 採訪：藍文浩<br> 攝影：林德雄<br> 化妝：AnnieGChan（劉心悠）<br> 髮型：Willie@ilcolpo（劉心悠）、KateShek@HairCulutre（Race）<br> 服裝提供：MissSixty（劉心悠）<br> 場地提供：tintLivingltd.</p></body></html>