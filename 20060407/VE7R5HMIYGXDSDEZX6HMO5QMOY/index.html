<html><header><meta charset="utf-8"><title>阿倫籌28萬捐志蓮</title></header><body><h1>阿倫籌28萬捐志蓮</h1><p>譚詠麟（阿倫）啱啱忙完佢爸爸譚江柏嘅喪事，佢之前呼籲有心嘅朋友將送花圈嘅錢改捐帛金作慈善用途，經點算後，共籌得二十八萬元善款，會捐去明星足球隊基金同志蓮淨苑。<br> 阿倫已經收拾心情工作，聽晚會出席金像獎頒獎典禮，月尾就會去北京為同陳秋霞合唱嘅新歌《放飛夢想》執導拍MV。</p></body></html>