<html><header><meta charset="utf-8"><title>　　揀西九成員分明玩針對 - 李八方</title></header><body><h1>　　揀西九成員分明玩針對 - 李八方</h1><p>政府公布咗西九諮詢委員會名單，表面睇，真係皆大歡喜，事關文化演藝界都幾乎個個捧住個位。咁樣做，其實無可厚非，事關佢哋都係行內優秀人才，應該都可以提供到好多真知灼見。<br> 之不過，心水清嘅人就會發現，點解除咗以行會成員身份入去嘅周太之外，立法會西九小組所有成員一個都無份？佢哋假假哋都為西九呢個問題跟進咗成年，論經驗同資料都夠班入去啦，偏偏呢，真係全部被拒諸門外。<br> 聽聞有人都好唔like，仲覺得煲呔（或者肥龍都好啦！），分明就係玩針對啦，因為西九小組提交嘅報告，完全同政府唱反調，又要求推倒重來，你落我面喎，咁又點可以再擺番呢啲人入去吖，所以咪個個都無份。反而成日喺星光熠熠場合露面，但就比較少喺立法會亮相嘅石哥就有份喇，相信都係同佢嘅演藝緣份有關喇！<br> <br> 傳真︰2623-9278<br> 電郵︰pf_lee@appledaily.com</p></body></html>