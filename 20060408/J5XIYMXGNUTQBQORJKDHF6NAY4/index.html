<html><header><meta charset="utf-8"><title>701收料站：中國稀土強者現身</title></header><body><h1>701收料站：中國稀土強者現身</h1><p>雖然小初睇淡國美電器（493）在大股東配股後的表現，但就真係諗唔到昨日居然跌得咁慘烈，跌穿8.90元配股價唔在講，最低更見過8元，收8.15元，大跌16.41％，今年以來，小初真係未見過有股份配完股後嘅表現咁肉酸。<br> 批股其實唔一定係壞事，批完股之後股價亦唔一定會跌，好似中國稀土（769）早前咪一樣配股集資，但股價愈升愈有。<br> 經紀黃話，中國稀土上次批股，悉數由芬佬認頭，之後佢哋繼續在市場買貨，近排多個大隻佬因揸夠5％須上報而曝光，解開咗隻股批完股唔跌之謎。<br> 中國稀土在3月底，以1.38元配股集資2.64億元，之後有對沖基金Winnington披露揸咗8％，最新就有富達公布揸咗5％樓上。</p><p>稍後可以炒業績</p><p>中國稀土昨日升8.19％，收1.85元，股價又創52周新高，成交股數4501萬股，金額8113萬元。隻股本月20日公布全年業績，隨時會成為炒賣藉口。<br> 慕容小初</p></body></html>