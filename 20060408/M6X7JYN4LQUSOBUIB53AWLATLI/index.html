<html><header><meta charset="utf-8"><title>怪人11萬買車畀硬幣</title></header><body><h1>怪人11萬買車畀硬幣</h1><p>前排，華晨汽車喺重慶市二郎鎮嘅經銷商嚟咗一位特殊顧客，佢之前訂咗一部11.58萬嘅尊馳轎車，出車當日，佢用麵包車載着十五個麻袋嘅硬幣嚟畀錢。據悉，麻袋入面都係毫子同一蚊硬幣，每袋至少重160斤，經銷商於是同各大銀行聯繫，最終由中國銀行同中國工商銀行承擔清點工作，並承諾喺兩周內完成。</p></body></html>