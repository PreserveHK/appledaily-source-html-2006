<html><header><meta charset="utf-8"><title>如果攞獎：金像獎今晚揭盅街坊嚴選《如果．愛》贏硬</title></header><body><h1>如果攞獎：金像獎今晚揭盅街坊嚴選《如果．愛》贏硬</h1><p>回想好幾年前，自己都算是個金像獎的忠實觀眾，每年緊張程度絕不遜於一眾提名演員和導演，那天盡量不要出街，不能避免要出的話都一定錄起之後再看，總之是不能錯過的。今晚又是一年一度的香港電影金像獎頒獎典禮，自己的緊張程度不再依舊，甚至乎有部份電影都未睇過；走上街做這個街訪調查，才知道冷淡了的不只我一個，「我唔睇港產片，畀唔到意見喎。」是在街上聽得最多的答案，等了很久才有以下的幾位仁兄仁姐理我，他們的「最佳」唔知同今晚賽果相差幾遠呢？<br>記者、攝影：黃藹瑩</p><p>今年是第二十五屆香港電影金像獎頒獎典禮，話晒都係銀禧的盛事，但角逐四個主要大獎「最佳電影」、「最佳導演」、「最佳男主角」和「最佳女主角」的電影和提名人選組合都好似畀唔出一種白熱化的感覺，唔怪之得做訪問的時候個個都問小記有咩人可揀，而反應是：「呢套唔知係咩喎……」、「冇睇過喎，唔知……」，唔緊要，各位唔使咁認真，這個純粹街訪不代表甚麼，更加不會左右到今晚的賽果，想揀邊個就邊個啦！</p><p>今屆提名名單<br>「最佳電影」</p><p>1.《七劍》<br> 2.《如果．愛》<br> 3.《神話》<br> 4.《黑社會》<br> 5.《頭文字D》<br> </p><p>「最住導演」</p><p>1.徐克	《七劍》<br> 2.陳可辛	《如果．愛》<br> 3.爾冬陞	《早熟》<br> 4.杜琪峯	《黑社會》<br> 5.劉偉強、麥兆輝	《頭文字D》</p><p>「最佳男主角」</p><p>1.郭富城	《三岔口》<br> 2.梁家輝	《長恨歌》<br> 3.劉德華	《童夢奇緣》<br> 4.任達華	《黑社會》<br> 5.梁家輝	《黑社會》</p><p>「最佳女主角」</p><p>1.周迅	《如果．愛》<br> 2.林嘉欣	《怪物》<br> 3.鄭秀文	《長恨歌》<br> 4.張艾嘉	《海南雞飯》<br> 5.莫文蔚	《童夢奇緣》</p><p>街坊嚴選結果</p><p>（左）Eva心水：<br> 「最佳導演」：杜琪峯（話題電影導演嘛）<br> 「最佳電影」：《黑社會》（好睇）<br> 「最佳男主角」：劉德華（套戲我睇到喊）<br> 「最佳女主角」：林嘉欣（佢夠靚女）<br> <br> （右）Gary心水：<br> 「最佳導演」：杜琪峯（話題電影導演嘛）<br> 「最佳電影」：《頭文字D》（有娛樂性）<br> 「最佳男主角」：劉德華（好感動，佢做得好）<br> 「最佳女主角」：林嘉欣（夠靚女就得啦）</p><p>（左）Candy心水：<br> 「最佳導演」：陳可辛（有大製作就會得）<br> 「最佳電影」：《如果．愛》（因為少呢類戲）<br> 「最佳男主角」：劉德華（套戲好感動）<br> 「最佳女主角」：林嘉欣（唔係怪物，係靚女）<br> <br> （右）林先生心水：<br> 「最佳導演」：陳可辛（佢個樣似得）<br> 「最佳電影」：《如果．愛》（叫幾好睇，其他都冇睇過）<br> 「最佳男主角」：劉德華（重有邊個勁過佢呀？）<br> 「最佳女主角」：林嘉欣（雖然我未睇過套戲，不過佢夠靚女）</p><p>（左）Koji<br> 「最佳導演」：杜琪峯（佢最近好似幾紅）<br> 「最佳電影」：《如果．愛》（我自己好鍾意睇）<br> 「最佳男主角」：梁嘉輝（要長恨歌喎。）<br> 「最佳女主角」：周迅（個人喜好）<br> <br> （右）Phoebe<br> 「最佳導演」：徐克（我覺得《七劍》好好睇。）<br> 「最佳電影」：《如果．愛》（我覺得一定唔係其他）<br> 「最佳男主角」：劉德華（套戲我睇到喊，好感動。）<br> 「最佳女主角」：莫文蔚（一樣係套戲夠感動，所以我揀佢）</p><p>阿Ru<br> 「最佳導演」：陳可辛（佢女友咁大力吹捧嘛）<br> 「最佳電影」：《如果．愛》（我睇咗呢套咋）<br> 「最佳男主角」：劉德華（總之唔係郭富城就得）<br> 「最佳女主角」：周迅（佢好有女人味）</p><p>羅生<br> 「最佳導演」：陳可辛（其實《如果．愛》的感覺幾新鮮，導演應該有獎）<br> 「最佳電影」：《如果．愛》（好睇過黑社會）<br> 「最佳男主角」：梁家輝（兩個提名中的機會應該大）<br> 「最佳女主角」：林嘉欣（個人喜好，冇辦法）</p><p>炳炳<br> 「最佳導演」：陳可辛（我覺得係輪到佢）<br> 「最佳電影」：《頭文字D》（分豬肉嘛）<br> 「最佳男主角」：劉德華（今年輪到佢喇啩）<br> 「最佳女主角」：林嘉欣（唔知，我鍾意佢）</p><p>Pinky<br> 「最佳導演」：陳可辛（香港難得拍歌舞片，人人都buy）<br> 「最佳電影」：《如果．愛》（雖然比唔上荷李活，但已是一大步了）<br> 「最佳男主角」：劉德華（我只係最唔想郭富城得到）<br> 「最佳女主角」：周迅（原來佢唱歌都幾好聽）</p></body></html>