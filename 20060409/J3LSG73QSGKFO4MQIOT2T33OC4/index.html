<html><header><meta charset="utf-8"><title>　　新聞工作坊傳媒交流互踩無益 - 李八方</title></header><body><h1>　　新聞工作坊傳媒交流互踩無益 - 李八方</h1><p>有人話燒炭自殺呢樣嘢，係因為傳媒渲染而搞到接二連三有人模仿，其實呢個係雞同雞蛋嘅問題，好難有答案。香港報業評議會噚日搞咗個「傳媒與自殺新聞報導」工作坊，吸引咗好多在職嘅資深傳媒人同一批新聞系同學出席。對於報道自殺新聞嘅問題，大家都認同作為傳媒工作者應該顧及社會道德，但亦都有人認為呢個係市場導向，因為有讀者鍾意睇。<br> 在座有人又借啲意鬧陳樞機縱容包庇肥佬黎，話《蘋果》嘅出現令到成個傳媒行業風氣變晒。商台May姐搭嘴話，行家與行家成日互踩，將責任推晒畀人，但自己又學埋啲衰嘢。May姐咁講，真係一矢中的。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>