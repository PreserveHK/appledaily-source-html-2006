<html><header><meta charset="utf-8"><title>莫文蔚封后夢碎　拖馮德倫攞威</title></header><body><h1>莫文蔚封后夢碎　拖馮德倫攞威</h1><p>今屆金像獎頒獎禮星光大道星光熠熠，有份候選最佳女主角的莫文蔚同男友馮德倫首次手拖手到場，公開二人的情侶關係。而專程由美國來港擔任頒獎嘉賓的國際巨星章子怡一身低胸裙亮相，搶盡風頭，周迅性感程度也不遑多讓，一條黑色透視裙，將其美腿線條盡顯，成功擔鏡。</p><p>今年金像獎頒獎典禮場外的星光大道地毯顏色，一改傳統的紅地毯，用上紫色，據金像獎主席文雋表示：「今年選用紫色地毯，係因為早前影視娛樂博覽都係用紫色地毯，為配合番成個電影節主題，加上唔想浪費，所以就用番之前博覽用嘅紫地毯。」</p><p>周迅透視魅力</p><p>於下午六時十五分開始，嘉賓陸續到場踏上紅館紫地毯行星光大道，出席嘉賓眾多，有鄒文懷夫婦、爾冬陞、倪匡、凌波夫婦，及《至尊無賴》眾演員鄭中基、Miki、Theresa及林子聰，陳可辛則拖着大肚吳君如及《如果．愛》女主角周迅亮相，周迅身穿黑色透視裙，將其腿部線條盡顯，但因為裙尾太長，她曾踩到自己裙尾，險些仆倒。<br> 角逐金像獎影后的莫文蔚和男友馮德倫首次手拖手到場，公開二人戀情。當莫文蔚與吳彥祖上台頒新晉導演獎時，被對方問到對該獎的三位候選人鄧漢強、畢國智與男友馮德倫有甚麼看法時？她笑說：「因為我做人睇嘢好表面，只知佢靚仔。」該獎結果由畢國智取得，男友落選，她當然感到失望，但亦大方頒獎給畢國智。<br> 另外，劉嘉玲及梁朝偉手拖手進場，眾女星都悉心打扮，當中專程由美國來港擔任頒獎嘉賓的章子怡十分性感，她乘坐Benz進場，排場十足，近日有傳霍啟山因有第三者而與她分手，霍啟山的父親霍震霆亦有出席，此外，劉心悠價值三萬三千元的Gucci露背裙及鄭希怡（Yumiko）的肉色ChristianDior大露背裝也搶盡風頭。</p><p>智叔精神抖擻</p><p>廖啟智的愛子文諾日前因為血癌逝世，但智叔昨日仍抖擻精神身穿踢死兔掛上笑容行紫地毯，十分專業。<br> 本地著名設計師鄧達智認為今年踏上紫地毯的大部份明星衣着稱身美麗，最佳三甲之選是劉嘉玲、周迅及李冰冰，新丁薛凱琪（Fiona）亦清爽得令人眼前一亮。</p><p>鄧達智彈千嬅</p><p>鄧達智指楊千嬅是全場最差衣着，他說：「好老套！太老套喇！好似七十年代鄧麗君翻生咁，着住燈籠袖上台唱歌，今晚佢最欠缺嘅就係一份活潑，成個人off咗。相反，周迅同樣着黑色衣着，下半身閃片、透視比較styling啲，手套亦好靚。」他又大讚穿花裙的劉嘉玲說：「普通晚裝人人會着，佢就好有膽識，敢着花裙，同埋個頭、成身配得好靚。Fiona亦清爽得啱佢年紀，低胸但唔過火，新丁嚟講好高分。」<br> 採訪：陳月萍、何永寧、藍文浩<br> 攝影：林德雄、陳偉權</p></body></html>