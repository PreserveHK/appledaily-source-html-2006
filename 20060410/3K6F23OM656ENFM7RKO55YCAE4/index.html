<html><header><meta charset="utf-8"><title>花𡃁Can：豪使$8,399包私竇浸浴</title></header><body><h1>花𡃁Can：豪使$8,399包私竇浸浴</h1><p>感謝主耶穌復活升天，我哋呢班凡人四月份終有假放！出國旅遊係唔少人嘅心水節目，如果你咁不幸，銀彈充足偏偏抽唔到身去遊埠，唔緊要，只須騰空一日，踩入朗豪酒店，入住最豪華的Infinity套房，浸泡全港獨一無二的InfinityBath，跟愛侶享受三小時全面水療護理，適度地調和陰陽五行，全日悠然沐浴於水世界！<br><br>記者：盧家蕙<br>攝影：周旭文<br>Model：Royce、Doris（FromHKGenesis）</p><p>護理講五行</p><p>講到明入住最豪華的「川」悠然居Infinity套房，歎最貴package，所以2人同行價盛惠$8,399。套餐賣點係以平衝五行和調和陰陽，由套房內燃點的香薰、水療用的按摩油和護理用品，至飲用的五行茶，都以回復體內五行元素的和諧平衡為主。</p><p>2:00PM　靚車接送</p><p>話明豪歎，無理由叫情人跟自己搭巴士迫地鐵，所以酒店會派出一部Benz到你屋企樓下管接管送。</p><p>2:30PM中醫學評估</p><p>辦理入住手續後，隨即有傳統中醫顧問於入住的套房內，為你倆進行簡短中醫學評估，分析身體所缺的五行元素、陰陽和經絡，之後食乜、用乜都係靠呢份分析㗎喇！</p><p>3:00PM「神」房享按摩</p><p>輕移玉步，走進「川」水療服務中心的豪華貴賓房「神」房內，享用三小時全面水療護理，更可從多達60款療程中選擇自己喜愛的療程，或享用按摩浴池。</p><p>6:30PM　浸池饗餐</p><p>歎完水療護理後，便可返回房內享受InfinityBath和度身訂做的特色晚宴，讓你與愛侶靜靜地舒緩身心和享用調和陰陽的setdinner，過一個溫馨的二人世界。</p><p>晚宴菜譜包括</p><p>波士頓龍蝦伴三色豆紫菜沙律<br> 莎利古法藥膳（湯）<br> 八角青檸浸牛油魚配炒菜或法式油紙焗雞胸<br> 蜜糖豆腐慕士配草莓<br> 礦泉水、五行蔬果汁及五行茶</p><p>「川」水療體驗旅程收費（包括3小時水療護理及食宿）<br> 「川」悠然居Infinity套房　$8,399/2位<br> 「川」悠然居Nirvana客房　$7,799/2位<br> 「川」悠然居Serenity客房　$7,199/2位<br> ＊翌日可於朗廷會專用酒廊內享用早餐，亦可享用健身中心及天台恒溫泳池等設施。<br> ＊已包括10%服務費及3%政府稅項<br> ＊只有Infinity套房才有InfinityBath，Nirvana客房及Serenity客房則設特大按摩浴池。<br> 朗豪酒店「川」水療服務中心<br> 地址：九龍旺角上海街555號<br> 查詢及預約：35523552</p><p>其他豪華Spa療程</p><p>香港君悅酒店靜水沁園入住式水療中心　<br> PlateauTerraceRoom：$7,500（包1晚套房、5個療程、早餐、午餐、InfinityBath等）<br> 查詢：25881234</p><p>香港洲際酒店I-Spa<br> QueenforaDay：$3,200（包水療、按摩、facial、午餐、指甲護理等）<br> 查詢：27211211</p></body></html>