<html><header><meta charset="utf-8"><title>嘩嘩妝物：猛男試脫毛茸茸變白皮豬</title></header><body><h1>嘩嘩妝物：猛男試脫毛茸茸變白皮豬</h1><p>夏日將至，又係密密脫毛的時候。用剃刀脫毛夠方便但好易整傷皮膚；用cream和mousse冇痛又乾淨，但總係覺得化學成份高；用蜜蠟步驟多多；所以最好都係用蠟紙，簡單、乾淨，但係痛！不過邊隻至係最掂呢？今期搵咗幾位毛茸茸猛男做測試，為女士嚴選痛得最小，脫得最徹底嘅脫毛蠟紙。<br>記者︰劉昱蘭<br>攝影︰譚盈傑、楊錦文<br>Model︰Fancy、Ben、Wysam、Tango、Jason（Salvador）<br></p><p>測試方法</p><p>痛楚度︰將蠟紙貼在猛男的小腿上，用掌心按摩30秒後迅速撕起，等猛男親評有幾痛。<br> （★★★★★為最痛）<br> 徹底度︰測試脫毛後皮膚上還剩幾多條毛，愈乾淨愈高分。<br> （★★★★★為滿分）<br> 皮膚反應︰檢查毛孔有否明顯增大及紅腫，反應愈少愈高分。<br> （★★★★★為滿分）</p><p>木瓜成份保濕</p><p>Veet有兩款蠟紙，分別啱乾性及普通皮膚用，乾性皮膚用的特別加入木瓜成份保濕。　$65.5（b）<br> 猛男毛長︰1.3cm<br> 痛楚度︰★★★★<br> 徹底度︰★★★★<br> 蠟紙面積︰13×4.5cm<br> 皮膚反應︰★★★★★<br> 毛孔冇擴張又冇紅點，仲比以前白咗。</p><p>綠茶夠滋潤</p><p>WaxAway含綠茶成份，可滋潤及保護肌膚。$59（a）<br> 猛男毛長︰2.3cm<br> 痛楚度︰★★★<br> 徹底度︰★★★★★<br> 蠟紙面積︰12.5×5cm	<br> 皮膚反應︰★<br> 唔單止毛孔粗大，而且泛起好多紅點，女士們小心。</p><p>體貼唔痛</p><p>Softn'Easy蠟紙附送1支令再生毛髮變軟的油劑，最為體貼。$49（b）<br> 猛男毛長︰1.3cm<br> 痛楚度︰★★<br> 徹底度︰★★<br> 蠟紙面積︰14.5×5cm<br> 皮膚反應︰★★★<br> 只係見到少少毛孔位，且沒有紅點。</p><p>黏力最強最痛</p><p>ELENE黏力特強，小記唔夠力撕開，要搵猛男出馬幫拖，就已經心知不妙。$55（c）<br> 猛男毛長︰2.8cm<br> 痛楚度︰★★★★★<br> 徹底度︰★★★<br> 蠟紙面積︰14×5cm<br> 皮膚反應︰★★★<br> 毛孔顯眼但沒有紅點。</p><p>啱任何皮膚</p><p>bodynatur含金盞花油，性質溫和，適合任何肌膚　$35（c）<br> 猛男毛長︰1.8cm<br> 痛楚度︰★★★★<br> 徹底度︰★★★★<br> 蠟紙面積︰13.5×5cm<br> 皮膚反應︰★★★★<br> 好明顯白咗一片，毛孔顯眼但沒有紅點。</p><p>其他選擇<br>甘橘香慕絲</p><p>脫毛mousse係無痛之選，BEAUTYFORMULARSMousse有少見的柑橘香味，仲有杏仁滋潤成份。　$49（a）</p><p>4分鐘脫清</p><p>脫毛膏再加個小刮板就可以無痛脫毛。美國雅兒呢隻4分鐘就可以刮甩毛。<br> $55（b）</p><p>啱比堅尼位</p><p>WayAway呢隻專門啱特別敏感的比堅尼位用的脫毛蠟，炎夏必備。$78（a）</p><p>靚女愛蠟紙</p><p>Shoplist︰<br> （a）莎莎28810303<br> （b）卓悅28389668<br> （c）龍城藥房23679274</p></body></html>