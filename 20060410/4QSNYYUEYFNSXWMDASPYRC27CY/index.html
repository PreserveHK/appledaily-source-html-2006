<html><header><meta charset="utf-8"><title>鄭中基支持學友得獎</title></header><body><h1>鄭中基支持學友得獎</h1><p>鄭中基（Ronald）昨日和傅穎、楊愛瑾在大埔為電影《至尊無賴》宣傳，前晚金像獎頒獎禮，Ronald雖憑《龍咁威2之皇母娘娘呢?》主題曲《無賴》角逐最佳原創電影歌曲獎，但最終敗給張學友主唱的《如果．愛》之餘，還被大會安排他負責頒發該獎，問他可會感到諷刺，Ronald表示不覺被玩，他說：「唔會，我好支持學友，自己都想佢得獎，因為首歌好聽同埋好啱部戲。只係我唔知道要去頒獎，但有份入圍都好開心。」</p><p>英文似粗口</p><p>另外，對《至》片其中一幕Ronald的英語發音不準，把救護車英文Ambulance說歪了，甚似中文粗口發音。問他可會覺得有教壞細路之嫌，Ronald說：「我最初收劇本都鬥爭咗一陣，諗緊點講先可以過到電檢，後尾過到仲一個字都唔使改。」<br> 採訪：王連連　攝影：仇志德</p></body></html>