<html><header><meta charset="utf-8"><title>英國車書解說：《AUTOCAR》Volume247No13好精采！歐洲跑車大火併</title></header><body><h1>英國車書解說：《AUTOCAR》Volume247No13好精采！歐洲跑車大火併</h1><p>清明節拜完山返到屋企，開着電視食晚飯之際，突然間省起新一期《AUTOCAR》已經到咗手，所以拿拿臨食完衝入房慢慢睇。今期都算係我呢排睇過嘅最精采一期囉！因為有全新積架XK大戰寶馬650i、平治SL500和瑪莎拉蒂Coupe，最初我還以為是平治SL500或寶馬650i勝出，但最後卻由積架XK勝出！點解？咪就係因為部車有至Top嘅操控表現外，還有可以令駕駛者覺得最舒適嘅座姿。好，等部車到咗香港，我要即刻舉手去試車先！<br><br>記者：鄭達基</p><p>發夢都掛住911GT3</p><p>先前同事Chris試咗一部裝咗GT3BodyKit嘅911Carrera4S之後，搞到我發夢都掛住部新版911GT3，好在今期有呢部車嘅TestReport，我發覺部車唔單止個Look好有型，原來佢用嗰台3.6公升水平對向六汽缸引擎，更可發出高達409匹嘅馬力，勁呀！如果我中咗六合彩，都要買返部先！哈哈！</p></body></html>