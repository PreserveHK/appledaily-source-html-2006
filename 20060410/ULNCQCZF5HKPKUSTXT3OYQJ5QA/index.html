<html><header><meta charset="utf-8"><title>701收料站：澳門實德大行收集</title></header><body><h1>701收料站：澳門實德大行收集</h1><p>近排濠賭股再起風雲，先有澳博落實搞上市，消息利好信德（242），股價不斷創新高，上周五高見12.15元。此外，小賭王的新濠國際（200）最近亦動作多多，股價愈升愈有，亦係不斷創出新高。<br> 除兩大龍頭股之外，其餘的濠賭股亦見異動。好似浩基（628）上周收購澳門金沙的叠碼仔業務，復牌最高見2.05元，最低見1.50元，收1.60元，雖然仍升55％，但復牌後先至撲入的股民，分分鐘仲坐緊艇。<br> </p><p>傳有新搞作</p><p>經紀陳話要留意澳門實德（487），隻股最近亦見異動，周不時見到德意志掛牌買入，江湖即時傳出隻股有新搞作，而尾隨而來，可能會有抽水集資活動配合。<br> 澳門實德其實喺0.60元至0.80元水橫行咗好耐，最近在濠賭股升浪中，股價不斷上揚，上周五再升4.12％，收1.01元，接近52周高位，而且成交配合升勢，有4248萬股，金額4354萬元。<br> 慕容小初</p></body></html>