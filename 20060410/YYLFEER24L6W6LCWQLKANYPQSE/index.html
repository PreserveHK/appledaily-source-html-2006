<html><header><meta charset="utf-8"><title>飯聞煮派：趴地餐單　北美朱古力牛柳復出！</title></header><body><h1>飯聞煮派：趴地餐單　北美朱古力牛柳復出！</h1><p>講真，自從離開校園後，復活節變得同暑假無異，唔想頻撲去旅行但又想感受一下節日氣氛，最好梗係抽一晚時間，喺屋企搞個Gathering。所謂不時不食，復活節趴地餐落足應節材料：朱古力、蛋、燒雞……專人文火教路，依樣畫葫蘆，加點點時間心機做調味，嚟緊嘅大食會無理由開唔成啩？<br><br>記者：陳慧茵<br>攝影：何家亮<br>Model：Katie、Ruby@Salvador<br>示範：DeniceWai@6Senses（28389905）<br>地址：灣仔軒尼詩道250號卓能二十一世紀廣場13樓A室</p><p>巧克力入饌朱古力燴牛柳</p><p>聞煮價：$120/4人<br> 需時：30分鐘<br> 每到復活節，總會收到一大堆朱古力復活蛋，其實北美洲地方好流行用朱古力做醬汁烹調肉類，不過就要揀無糖朱古力，至於唔想牛柳太乾可以用浸煮方式代替焗，朱古力味仲會滲入牛柳入面㖭！記住，櫃桶底嘅復活蛋留番當零食好喇！</p><p>咩料</p><p>牛柳1磅、鹽及胡椒粉各少許、牛油11/2湯匙、洋葱1/4個（切碎）、蒜頭1粒（切碎）、白酒1/4杯、水半杯、黑朱古力半安士、Mozzarella芝士2安士（磨碎）、番荽1湯匙（切碎）</p><p>速成法</p><p>1.牛柳以鹽及胡椒略醃後，加牛油至易潔鑊，以中火慢煎牛柳至呈啡色。加入洋葱、蒜頭、酒及水，合蓋後以中火煮約15分鐘。<br> <br> 2.朱古力切碎加入鑊內，開蓋同煮約10分鐘。食時將牛柳切開，淋上煮朱古力時的朱古力醬汁及撒上芝士碎、番荽碎即成。</p><p>聞煮貼士</p><p>記住揀無糖黑朱古力，否則配埋鹹身牛柳味道就會怪怪哋㗎喇！想增加口感，上碟時可於底層鋪上薯茸，使食味與賣相更佳。</p><p>英文<br>BraisedBeefFilletwithChocolate</p><p>Ingredients:1lb.beeffillet,alittleeachofsaltandpepper,1.5tbspbutter,1/4onion（chop）,1garlic（chop）,1/4cupofwhitewine,1/2cupofwater,1/2oz.blackchocolate,2oz.Mozzarellacheese（grind）and1tbspparsley（chop）<br> <br> Method:<br> 1.Marinatebeeffilletwithsaltandpepperforawhile,addbuttertoanon-stickwokandfryfilletovermediumheatuntilitturnscoffee.Addinonion,garlic,wineandwater,coverthewokandcookovermediumheatforabout15minutes.<br> <br> 2.Chopthechocolate,thendropitintothewokandcooktogetherforabout10minuteswiththewokopen.Whenserving,cutopenthefillet,pouronthechocolatesauceandsprinklewithgroundcheeseandchoppedparsley.<br> <br> Tips:Remembertochoosesugarlessblackchocolate.Otherwise,mixingitwithsaltybeeffilletbringsastrangetaste.Tomakethetastestronger,underlayalayerofmashedpotatoonthedishbeforedishingupsothatitwilltastebetterandlookniceraswell.</p><p>印尼文<br>CahSapiCokelat</p><p>Bahan-bahan:450gsteaksapi,sedikitgaramdanmerica,11/2sendoksupmentega,1/4buahbawangbombay（dihancurkankasar）,1siungbawangputih（dihancurkankasar）,1/4canggirarakputih,1/2canggirairputih,15gcokelathitam,60gkejumozzarella（dihancurkan）,1sendoksupketumbar（dihancurkankasar）<br> <br> Caramembuat:<br> 1.Bumbuisteaksapidnggaramdanmerica,panaskanpancidngmentega,tumissteaksapihinggaberwarnacokelatdngapisedang.Lalutambahkanbawangbombay,bawangputih,arakputihdanairputih,tutuppancidanmasakselama15menit.<br> <br> 2.Hancurkancokelatdanmasukkankedlmpanci,tutuppancidanmasak10menit.Irissteaksapiketikadimakan,lalusiramkansauscokelat,kejudanketumbar,sajikan.<br> <br> Tips:SebaiknyaAndamemilihcokelathitamyangsugar-free,karenarasamaniscokelattidakcocokdenganrasaasinsteaksapi!Andajugabolehmeletakkansedikitkentangyangtelahdihancurkandibawahsteaksapiagarterasalebihenakdankelihatanlebihcantik.<br> <br> （繙譯：語言專家諮詢公司，電話：23648988）</p><p>主角捧蛋鮮蘆笋配檸檬蛋汁</p><p>聞煮價：$40/2人<br> 需時：10分鐘<br> 有古講：本來基督徒四旬節要守齋唔食得蛋，但到咗十二世紀，教徒將蛋塗上紅色，然後請神父祝聖後就可以食用或送畀朋友，而蛋就象徵耶穌復活走出石墓……講咁大段古，無非都係提醒你復活節唔係只得朱古力蛋，仲有雞蛋。</p><p>咩料</p><p>蘆笋（尾部切掉）半磅、蛋1隻（拂勻）、檸檬1/8個（榨汁）、橄欖油1湯匙、鹽及胡椒粉各少許</p><p>速成法</p><p>1.易潔鑊注入2/3滿開水煮滾，加入半茶匙鹽及蘆笋灼約7分鐘至蘆笋變軟，拭乾水份備用。<br> <br> 2.將雞蛋、檸檬汁、鹽及胡椒粉拌勻至淡色，加入橄欖油後慢攪至乳化，以細火隔水煮熱，淋上蘆笋表面即成。</p><p>聞煮貼士</p><p>檸檬蛋汁只可以隔水煮，另外煮時要用細火同不停攪拌，否則雞蛋好易會熟㗎！</p><p>過節預佢　蘋果燒雞</p><p>聞煮價：$70/4人<br> 需時：1小時30分鐘<br> 大家都知西方人鍾意聖誕節整火雞成班人圍住食，但原來由於聚會人數眾多，所以感恩節、復活節等都會整燒雞賀一賀，貪佢Size夠大多多人食都無問題，不過次次燒雞咁悶，學吓釀入蘋果、洋葱，等隻雞肥肥白白先劏嚟食都唔錯噃。</p><p>咩料</p><p>雞1隻、洋葱1個、切粒蘋果6安士、牛油15克、蘋果汁25毫升、橄欖油15毫升、蘋果酒30毫升、芫荽15克、大蘋果1個、車厘茄及鵪鶉蛋適量</p><p>速成法</p><p>1.雞洗淨印乾水份後，以適量鹽及胡椒略調味，將洋葱（半個）及部份切粒蘋果釀入雞身。<br> <br> 2.牛油、蘋果汁、橄欖油及蘋果酒混和略煮後，塗抹於雞身表面，放焗爐以攝氏180度焗40分鐘。<br> <br> 3.將芫荽及餘下的切粒蘋果及洋葱以文火慢煮1小時，以備完成後淋上面之用。<br> <br> 4.雞取出，大蘋果切片置碟內，雞身面層再塗抹牛油汁，放焗爐以攝氏180度再焗20分鐘，最後以車厘茄及灼熟的鵪鶉蛋伴碟即可。</p><p>聞煮貼士</p><p>切粒蘋果預早釀入雞身令雞肉滲入蘋果味，蘋果亦保持嫩口，相反，放置碟邊嘅蘋果片就要遲啲落，否則會太乾身。</p><p>Slim派對甜品核桃蛋糕</p><p>聞煮價：$80/4人<br> 需時：3小時30分鐘<br> 復活節最好就係約大班朋友返屋企開Party食大餐，順便將平時學到嘅整蛋糕技術ShowOff吓，核桃蛋糕味道夠晒清淡，少糖無油，就算日日嗌減肥嘅女士都無藉口推辭。</p><p>咩料</p><p>核桃11/4杯、麵粉31/2湯匙、糖1杯+3湯匙、蛋7隻（蛋白蛋黃分開）、檸檬皮茸2茶匙、檸檬汁1湯匙、鹽1/4茶匙、忌廉11/2杯、雜莓2杯</p><p>速成法</p><p>1.將核桃、麵粉及3湯匙糖放入攪拌機拌勻至核桃徹底攪碎。<br> <br> 2.雞蛋黃、半杯加2茶匙糖拌勻後加檸檬皮茸及檸檬汁備用。<br> <br> 3.蛋白及鹽放入另一碗內高速攪拌，加入5茶匙糖至蛋白呈凝固泡沫狀。<br> <br> 4.核桃漿、蛋黃漿及蛋白漿逐少混和，倒入焗盤內，放焗爐以攝氏180度焗約1小時至呈金黃色，放涼約2小時備用。<br> <br> 5.加入剩餘糖至忌廉內，打勻後鋪放於蛋糕表面，面層綴以雜莓。</p><p>聞煮貼士</p><p>蛋白要打至半企身先好落糖，另外打時要用同一方向，切忌「8」字式拂勻，否則會唔夠黏身。</p></body></html>