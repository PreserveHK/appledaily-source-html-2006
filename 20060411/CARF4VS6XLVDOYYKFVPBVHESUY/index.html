<html><header><meta charset="utf-8"><title>　　港交所董事選舉混戰 - 李八方</title></header><body><h1>　　港交所董事選舉混戰 - 李八方</h1><p>上星期八方講過話陸恭蕙會參選港交所董事，噚日港交所終於公布今屆董事會嘅挑戰者名單，除咗陸小姐外，小賭王何猷龍同埋新鴻基證券嘅朱國柱都已報名，挑戰兩個角逐連任嘅現任董事DavidWebb同李佐雄。早前話有意參選嘅許浩明就冇入表，唔知係唔係驚亂局中難突圍。<br> 今次係DavidWebb夥拍陸小姐一齊上，而小賭王同埋朱國柱，聽講係獲得證券商協會支持，務求希望搵經紀代表拉DavidWebb落馬。講開朱國柱，佢所屬嘅新鴻基證券原來持有唔少港交所股份，佔1.02%股權，早兩年佢哋前任營運總監DavidParker都有報名參選，但最後因未符資格而退選，今次新證再接再厲，都可能有一定把握。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>