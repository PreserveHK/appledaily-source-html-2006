<html><header><meta charset="utf-8"><title>　　黃毓民為小時行為懺悔 - 李八方</title></header><body><h1>　　黃毓民為小時行為懺悔 - 李八方</h1><p>名嘴黃毓民同港台傾唔埋冷，但佢今晚都會客串港台嘅《講東講西》一晚，題目係講狗仔隊。毓民話，今次係接受老友岑逸飛嘅邀請，先至會上去做一晚節目咁多，大家唔好搞錯，以為佢同港台傾得掂，除咗時事節目，佢係唔會主持其他嘢！<br> 港台《開心日報》噚日就搵咗毓民訪問，講講吓就講到佢點解信教。毓民話，佢中學讀培聖，呢間教會學校當時迫啲學生，個個要訂《公教報》、睇《公教報》！嗰陣時覺得好無理，結果就攞啲《公教報》嚟包波鞋，當係反抗。<br> 雖然毓民當年咁反叛，但上帝都冇放棄毓民，佢呢幾年就信咗基督，唔知佢有冇懺悔，當年用《公教報》包波鞋呢？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>