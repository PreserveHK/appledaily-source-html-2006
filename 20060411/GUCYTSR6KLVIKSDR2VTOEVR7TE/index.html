<html><header><meta charset="utf-8"><title>　　周一嶽得獎為方心讓沖喜 - 李八方</title></header><body><h1>　　周一嶽得獎為方心讓沖喜 - 李八方</h1><p>究竟衞福局局長周一嶽同醫學界泰斗方心讓有咩關係？除咗佢哋兩位都係醫生之外，原來佢哋都代表香港喺國外攞咗一個好威盡四方八面嘅獎，呢個就係由國際殘疾人奧委會頒授嘅榮譽獎章。<br> 喺上月尾周局長仲靜靜雞咁去咗意大利攞獎，而方心讓就喺○一年已經攞咗。不過，八方聽到方醫生近來抱恙，而周局長就為醫療加費頭都大埋，希望今次又有香港人攞獎可以為佢哋兩個沖吓喜。<br> 大會話，頒獎畀周一嶽係表揚佢咁多年嚟推動東南亞地區殘疾人士奧運會。而已故國家領導人鄧小平個仔鄧樸方亦都喺舊年攞到呢個獎，唔講唔知，到今日為止，都係只得佢哋三個中國人得過呢個最高榮耀。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>