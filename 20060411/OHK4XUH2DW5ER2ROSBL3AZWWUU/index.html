<html><header><meta charset="utf-8"><title>　　「自八公」一生同柴灣結緣 - 李八方</title></header><body><h1>　　「自八公」一生同柴灣結緣 - 李八方</h1><p>講起柴灣，大家有咩感覺？覺得工廠林立，空氣麻麻，抑或只係諗起有個華人永遠墳場？對於自由黨最八嘅「自八公」林健鋒Jeffrey嚟講，柴灣就係一個好好好特別嘅地方，因為佢一生都同柴灣好有緣。<br> 先係細細個做童軍時，自己都屬柴灣嗰邊嘅支部；到大個仔有錢要開廠喇，亦都揀咗喺柴灣落腳，根本上都係半個柴灣人咁滯。而最緊要係，佢老竇老母都同柴灣有關，因為都係葬喺柴灣華人永遠墳場，咁即係成家人都同柴灣好親密啦。<br> 既然咁有地緣，不如去埋嗰度選區議員啦，點知Jeffrey耍手擰頭，淨係話可以幫黨員拉吓票咁。佢仲爆料話副主席劉健儀公務繁忙，都唔會選區議會㗎喇。<br> 但明明劉健儀已經部署緊○八年接范太班，喺港島選㗎喎，唔喺區選小試牛刀，莫非佢想空降就循立法會一擊即中？一向有問必答嘅Jeffrey講到呢度就但笑不語，可能真係畀八方講中咗噃。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>