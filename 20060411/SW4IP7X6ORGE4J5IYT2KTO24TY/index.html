<html><header><meta charset="utf-8"><title>改車要小心：專家Tony：「GolfGTI亂改會『打柴』！」</title></header><body><h1>改車要小心：專家Tony：「GolfGTI亂改會『打柴』！」</h1><p>呢期最Hit嘅歐洲揭背車係邊部？唔使問阿貴都知道係福士GolfGTI喇，因為賣得又改得嘛！日前我特別走訪有歐洲車改裝專家之稱的TWAutosport負責人Tony，問問改GolfGTI要留意啲乜？點知佢諗都唔諗就話：「唔好亂改呀，好易會無力又大食，一個唔小心，仲會整壞個引擎同電子系統㖭，成部車『打柴』！」</p><p>Tony話如果要改尾喉，謹記唔好選擇一些太粗的款式，催化器則要是原裝的，因為可以Keep住原來的低扭力輸出，還有最重要係不可揀選一些過嘈的尾喉「始終GolfGTI係揭背車，無咗個尾廂擋一擋，噪音好容易會傳入車廂㗎！」至於風隔則可用一啲碳纖形式的，因為可以加強吸風量之外，也可以減低吸入引擎的空氣溫度，令引擎可以正常運作。</p><p>行車電腦方面，先用熱風槍去打開電腦的Cover，然後再用Reader將數據讀出，再經E-mail傳送到德國由專人修改，隨後再傳回給他們讀回行車電腦內便大功告成。如果日後想要回原裝Data，也可找他們利用相同方法，將原裝Data再讀入行車電腦內便可。<br> <br> 記者：鄭達基</p></body></html>