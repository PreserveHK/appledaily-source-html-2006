<html><header><meta charset="utf-8"><title>董敏莉氣功瘦面無效頭痛</title></header><body><h1>董敏莉氣功瘦面無效頭痛</h1><p>郭芯其、董敏莉（Monie）、Krusty、鄧健泓、周麗淇和鄧穎芝昨日到尖沙嘴出席「雷霆881WinningEleven世界波」，大玩足球電腦遊戲。<br> 當眾歌手全神貫注打機時，有數名男歌迷走到商場上層，從高處拍攝一班女歌手，身穿背心短裙的郭芯其得知此事後十分愕然，她說：「我背心入面只係戴咗胸圍，我唔希望有人將呢啲相擺上網。」</p><p>周麗淇又屙又嘔</p><p>Monie則透露近日請了內地氣功師為她瘦臉，可惜未見成效，她說：「公司因為我塊包包面都好頭痛，個師傅將對手放喺我面上發功時，我就覺得好熱，個師傅仲識美白、收毛孔同去斑。」問Monie會否考慮氣功豐胸，她說：「如果只係掂住就冇所謂，但係又摸又搓就唔得啦。」而周麗淇則一臉倦容到來，她表示日前到日本工作，吃了一餐全蟹宴後又屙又嘔，至今仍不太舒服。<br> 採訪：李珮洳　攝影：陳志嵐</p></body></html>