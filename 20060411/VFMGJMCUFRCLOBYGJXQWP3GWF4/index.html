<html><header><meta charset="utf-8"><title>飯聞煮派：炮製山區食味　話芝濫交</title></header><body><h1>飯聞煮派：炮製山區食味　話芝濫交</h1><p>經常行過大型超巿，都發現有芝士的專櫃，當中的芝士香味對愛「芝」一族嚟講當然芬香撲鼻，不過對於反芝一族來說便是強烈的霉臭味。曾經駐足觀看，發現櫃內閒閒哋都有成二十幾三十款俾你揀，唔識買又唔識煮，次次都係空手而回！事實上煮理芝士變化萬千，有些地道風味更可「濫交」混幾種芝士來炮製。今日一於揀選唔同嘅芝士：有軟、有硬、亦有半軟硬，來開個「芝」味大餐！<br><br>記者：曾靜茵<br>攝影：伍慶泉<br>模特兒：Algie<br>示範：半島酒店瑞樵閣</p><p>慳家芝道　芝士焗麵筋</p><p>聞煮價：$50/1人<br> 需時：20分鐘<br> 芝士焗麵筋是一種很地道的瑞士山區食品，所用的芝士無特定限制，通常是採用家庭用餘的芝士來炮製，故可用幾款不同芝士「濫交」而成，再配以煙肉及麵筋，吃時除有香濃的芝士味外，還有惹味的肉香，讓人再三回味。<br> 今回就「混種」了三種芝士：來自瑞士的EmmentalCheese，屬半軟硬芝士，除單獨食用外，還可伴沙律、製作芝士脆皮或芝士火鍋；GruyereCheese是瑞士芝士火鍋必備，同屬半軟硬芝士，味道與前者有點相似，香醇味厚，通常配合做火鍋、夾麵包，但不常單獨食用；最後RacletteCheese是一種古老的高山芝士，屬硬芝士的一種，但質地非常平滑，好像不用加熱經已能溶化於口中。芝士本身經已有一種濃烈的香味，不過經燒烤後，口感略脆並帶少許鹹香味。</p><p>咩料</p><p>EmmentalCheese15g、GruyereCheese15g、RacletteCheese15g、瑞士麵筋200g、煙肉絲15g、封乾肉10g、洋葱碎10g、葱花10g、豬肉腸2條、煙肉1塊、軟牛油少許、豆蔻粉、鹽、胡椒、紅椒粉各少許</p><p>速成法</p><p>1.芝士刨碎備用。先將牛油加熱，放入煙肉絲輕炒，再爆香洋葱碎，加入麵筋炒至金黃色，加豆蔻粉、鹽、胡椒調味，然後再下封乾肉及少許軟牛油。<br> <br> 2.熄火後，再下葱花及刨碎芝士，放入焗爐烘至芝士熔化。<br> <br> 3.然後撒上紅椒粉，再配以煎香的豬肉腸及煙肉即成。</p><p>聞煮貼士</p><p>因煙肉含不少脂肪，所以牛油不需放太多。而熄火落碎芝士的過程中，應邊落邊拋，讓芝士均勻地滲入麵筋中。另可預留一薄片EmmentalCheese於置入焗爐前鋪面用。</p><p>芝味頭盤　芝士沙巴翁焗煙三文魚配鮮蛋班戟</p><p>聞煮價：$60/1人<br> 需時：15分鐘<br> 芝士沙巴翁班戟是一種瑞士的熱食頭盤，用意大利硬芝士ParmesanCheese，配以碎蛋三文魚班戟，面層再加上滑滑的沙巴翁醬及芝士，乳香味美濃郁，當早餐或頭盤都一流。<br> ParmesanCheese，特點在於乳香醇厚，當中有強烈的葡萄及水果的味道，而且鹽味很足，加上用途非常廣泛，除可刨成碎粉放湯及其他菜式用作調味品外，還可以切成薄片加入沙律內食用。</p><p>咩料</p><p>ParmesanCheese30g、煙三文魚30g、熟蛋碎30g、班戟1塊、番茄4小片、Hollandaise（蛋黃醬）15ml、白汁30ml、白忌廉15ml、鹽及胡椒少許</p><p>速成法</p><p>1.加熱牛油，下鹽、胡椒、15ml白汁、蛋碎及煙三文魚輕炒後，放入班戟中包好。<br> <br> 2.將Hollandaise加入餘下15ml白汁及白忌廉隔水預熱，不時攪拌，再淋上班戟面，然後撒上芝士。<br> <br> 3.放上4片番茄，加少許鹽調味，再放入焗爐焗至金黃色即成。</p><p>聞煮貼士</p><p>莎巴翁醬製作過程複雜，故可以Hollandaise加工代替，但煮醬汁時須隔水預熱並須慢手攪讓空氣混入其中。</p><p>芝深之選　傳統芝士火鍋</p><p>聞煮價：$60/2人<br> 需時：20分鐘<br> 芝士火鍋平日出街就食得多，當中熱辣辣的芝士配以麵包來吃，簡直人間極品。一直以為只要將芝士煮熔就可以變火鍋，但原來當中還要加入適量的白酒，有助中和脂肪及分散芝士，唔怪得食落會咁香。另外煮火鍋時，除了Emmental及Gruyere芝士外，還有用其他半軟硬芝士代替。</p><p>咩料</p><p>EmmentalCheese100g、GruyereCheese100g、白酒150g、蒜茸4g、鷹粟粉2茶匙、豆蔻粉少許</p><p>速成法</p><p>1.將兩種芝士刨碎，放入鍋中再加入白酒，然後加熱。<br> <br> 2.放入豆蔻粉、蒜茸再煮。<br> <br> 3.以鷹粟粉打芡，然後慢慢加入其中即成。</p><p>聞煮貼士</p><p>煮芝士時火力不可太猛，須用文火慢煮，還須不時攪拌。</p><p>英文TraditionalCheeseFondue</p><p>Ingredients:100geachofEmmentalcheeseandGruyerecheese,150gwhitewine,4gmashedgarlic,2tspcornstarch,adashofgroundnutmeg<br> <br> Method:<br> 1.Gratethetwotypesofcheeseandputthemintoawok,thenaddinwhitewineandheat.<br> <br> 2.Addingroundnutmegandmashedgarlicandcook.<br> <br> 3.Makethickeningwithcornstarchandadditintothewokslowly.Serve.<br> <br> Tips:Donotcookcheeseoverhighheat.Instead,cookitovermediumheatandstirfromtimetotimewhilecooking.</p><p>印尼文HotPotKejuTradisional</p><p>Bahan-bahan:100gkejuEmmental,100gkejuGruyere,150garakputih,4gbawangputih,2sdttepungjagung,sedikitbubukpala<br> <br> Caramembuat:<br> 1.Hancurkankeduamacamkejudanmasukkankedlmkompor,lalutambahkanarakputih,panaskan.<br> <br> 2.Tambahkanbubukpaladanbawangputih.<br> <br> 3.Campurkantepungjagungdngsedikitair,lalumasukkansedikitdemisedikitkedlmkompor,sajikan.<br> <br> Tips:Kejutidakbisadimasakdenganapibesar,Andaharusmemasaknyadenganapikecildenganpelan-pelan,kadang-kadangAndajugaperlumengaduk-aduknya.<br> <br> （繙譯：語言專家諮詢公司，電話：23648988）</p><p>暫忘芝肪　紐約芝士蛋糕</p><p>聞煮價：$70/4人<br> 需時：2小時<br> 在眾多芝士蛋糕中，惟獨最愛的就是紐約芝士蛋糕，只因食落啖啖都有芝士的芳香，加上鬆脆的餅底，吃一小件經已讓人滿足。<br> 選用的CreamCheese乃軟芝士，質地非常鬆軟，除了是製作芝士蛋糕的必備材料外，還可塗上麵包食用，而味道新鮮帶有甜味，非常開胃。</p><p>咩料</p><p>芝士蛋糕：CreamCheese140g、DoubleCream10g、SourCream10g、雞蛋1隻、牛油8g、糖40g<br> 餅底：消化餅32g、牛油100g、杏仁粉80g</p><p>速成法</p><p>1.先將消化餅壓碎，加入牛油及杏仁粉攪拌後置直徑8吋蛋糕模，放入焗爐以攝氏200度焗10分鐘，攤涼備用。<br> <br> 2將糖與CreamCheese攪勻後，下雞蛋攪拌，再加DoubleCream及SourCream。<br> <br> 3.將牛油溶解後加入材料中慢攪，然後倒入已攤涼的餅底中，放入焗爐以攝氏150度焗45分鐘，再放入雪櫃雪凍起模即成。</p><p>聞煮貼士</p><p>落蛋的時候要快，但攪拌時須慢攪，落牛油時速度要更慢，避免起泡。焗蛋糕時，可以輕拍糕面或以針測試是否熟透。</p></body></html>