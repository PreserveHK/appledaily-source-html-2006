<html><header><meta charset="utf-8"><title>花𡃁Can：瘦版金城武　眼神殺人蠃晒</title></header><body><h1>花𡃁Can：瘦版金城武　眼神殺人蠃晒</h1><p>上期曾喺MK街頭為女生大變身，有男仔問點解佢哋冇份，於是誠邀化妝師Felix再為MK街頭少男做全新形象設計，當然順便執埋個樣啦。還請八位女生做評判，揀出心中最能冧女靚男，成為今期MK街頭冧女殺手！<br><br>記者︰劉昱蘭<br>攝影︰陳偉強<br>Model︰Quinn（HongKongGenesis）、<br>Dennis、Jeremy、GiGi、Summer、Jenny、Karen（Salvador）<br>Makeup︰FelixFerreira<br>Hair︰Shirley</p><p>瘦過條藤變明星<br>猛男Quinn衰乜？</p><p>Felix︰「過瘦，長髮顧前唔顧後亂糟糟，眼夠大但冇神。」</p><p>點變身？<br>曲髮配瘦男</p><p>瘦仔襯曲髮就最啱，將頭髮繞在捲髮器上電鬆，睇落感覺都唔同。</p><p>金襯黑</p><p>Quinn本身膚色黑，可以純金色在眼蓋上打底，然後混上杏金色，雙眼即時閃亮。</p><p>着厚啲</p><p>身形瘦嘅就要以披搭的衣飾呃吓人，恤衫再加scarf，個人即刻厚咗。</p><p>變身妝物</p><p>評判：雙眼殺死人</p><p>大頭鬼變日本型仔<br>猛男Jeremy衰乜？</p><p>Felix︰「偏肥，個頭真係太大咯，條眉冇眉形可言嘅，一邊眉重要有條疤痕，膚色又欠均勻。」</p><p>點變身？<br>修眉形</p><p>用眉毛掃將毛向上推至眉邊再修剪。用剃刀削出圓拱形眼眉，將疤痕以下的毛剃走，變成冇疤痕。</p><p>上粉改善膚色</p><p>以男士專用粉餅掃勻全面，均勻膚色。</p><p>戴帽遮大頭</p><p>加頂帽已可收埋大頭，遮肥肉就靠深色恤衫。</p><p>評判：判若兩人</p><p>Kate︰「佢咁着瘦咗好多，頂帽應記一功。」</p><p>拉長肥仔變結實<br>猛男Dennis衰乜？</p><p>Felix︰「擺到明係肥仔一名，一定要打陰影增加輪廓。隻眼又腫又細，搽eyeshadow畫眼線一定唔少得。」</p><p>點變身？<br>紮辮瘦面</p><p>頭頂紮擯辮，令成個面型睇落好似拉長咗咁。</p><p>瘦面減眼腫</p><p>以深色粉條在面兩旁打陰影，令面部中間突出。畫上下眼線，黑色眼影營造小smokyeye，增大雙眼兼緩和眼腫。</p><p>緊身衫顯結實</p><p>肥仔唔怕着窄身衫，着咗件窄身黑Tee後即時結實咗。</p><p>評判：收身成功</p><p>Summer︰「之前個樣好普通，𠵱家靠衣着當堂型咗。」</p><p>後記</p><p>「你哋喺度做緊乜？」「我哋係《蘋果日報》，做緊男仔街頭大變身嘅報導。」「嘩！男人都修眉喎！阿化妝師哥哥，你噴咗乜嘢喺個男仔塊面度呀？」「哦，係SprayFoundation。」「Foundation都可以噴咩？邊隻牌子好呀？」以上對話好似八婆仔咁，其實係一個少男嘅疑惑，想話畀大家知：Cosmetics’magicbelongstoeveryone！</p></body></html>