<html><header><meta charset="utf-8"><title>衛蘭迫衛詩減肥</title></header><body><h1>衛蘭迫衛詩減肥</h1><p>衞蘭（Janice）、王菀之和方大同昨日到土瓜灣，綵排周四日舉行的「Moto903新樂潮第二潮」，梁漢文亦有份演出。而三人當晚亦會有不少crossover的表演，並會合作跳舞，更會由方大同擔任排舞老師，不過三人卻大賣關子，未肯透露到時跳甚麼舞。<br> Janice的孿生妹妹衞詩，將於本周內出碟，身為家姐的Janice亦戥妹妹開心，她說：「我有開解佢，叫佢唔好咁緊張，有時都會頭痛，因為要教佢，佢好似我以前一樣唔願意減肥，但都要等佢一段時間之後先知上鏡就要減肥。」</p><p>王菀之學唱歌</p><p>而唱歌一向被讚好的王菀之，竟然被母親嫌未夠完美，更要求她再學唱歌，王菀之說：「因為媽咪會嚴謹啲，佢話我把聲唔夠響亮，所以要我再跟老師學唱歌。」<br> 採訪、攝影：駱華齡</p></body></html>