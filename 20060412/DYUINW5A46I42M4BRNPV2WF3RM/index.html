<html><header><meta charset="utf-8"><title>特大旋屏Cam仔　玩多功能</title></header><body><h1>特大旋屏Cam仔　玩多功能</h1><p>近年三洋C系列數碼相機賣個滿堂紅，突圍而出全靠強勁嘅DV拍攝功能，令到玩家一機在手，真係相片同影片都拍得咁出色。冠致就新代理咗隻同樣主打影片拍攝嘅Cam仔，咪睇呢部C330好似包煙仔咁細部機，居然配備一個2.4"特大旋轉屏幕，不但方便攞景度構圖，就算翻睇自己作品都更為清楚舒服！</p><p>MPEG4攝錄夠慳位</p><p>C330輸出解像度為一千萬像素（包含插補值），相片最高解像度可達3,720×2,790，攞去晒張特大8R都足夠有餘。拍片方面，採用貼近DVD質素嘅640×480，而且壓縮格式為MPEG4，清晰得嚟亦好慳記憶容量，出外旅行喪拍都冇咁易爆卡。更抵死係延續Cam仔一機多用嘅特色，除拍片影相外，C330仲可加SD卡聽埋MP3（支援2GB）甚至當錄音筆玩吓現場錄音都得。<br> <br> 記者：徐影龍<br> <br> 查詢：冠致（23071505）</p></body></html>