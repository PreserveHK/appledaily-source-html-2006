<html><header><meta charset="utf-8"><title>法界：雙方有責任</title></header><body><h1>法界：雙方有責任</h1><p>法律界人士梁永鏗表示，事件中房委會及升降機公司均有責任，「𨋢公司有責任做維修保養，究竟佢維修檢查時有冇做漏嘢？呢樣要搵專家證明。而房委會方面如果經常收到大廈住戶投訴部𨋢有同樣問題，又冇搵人去整番好，都要承擔責任。」</p><p>主動出擊索償</p><p>若傷者家人提出索償，梁律師認為應靠自己，不能單方面等待房委會及升降機公司的調查報告，否則會被拖延，故此要主動「出擊」。<br> 他補充，「傷痛可以分唔同程度，如果係永久性嘅，例如以前可以做一啲較活躍嘅活動，𠵱家傷咗之後做唔到，都可以搵醫生寫報告證明，所以初時所用嘅醫療費只係千幾蚊，都可以視乎傷勢嘅影響而定索償金額，分分鐘可以索償幾十萬，所以並唔局限只向小額錢債審裁處追。」<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>