<html><header><meta charset="utf-8"><title>　　林健鋒爸爸82歲搞扶貧 - 李八方</title></header><body><h1>　　林健鋒爸爸82歲搞扶貧 - 李八方</h1><p>八方前日寫，話自由黨「自八公」林健鋒Jeffrey一生同柴灣有緣，無論係小時做童軍，抑或大個開廠，都係喺柴灣，不過，八方一時錯手，話佢父母都係葬喺柴灣華人永遠墳場，查實係佢爺爺同嫲嫲至啱，真係好唔好意思，要講句sorry。<br> Jeffrey嘅媽媽係過咗身，但老竇仲仍然老當益壯，82歲仍然周圍去，𠵱家正身在湖南，搞緊啲扶貧工作，你話係咪好堅呢。對於老竇大人，Jeffrey梗係亦尊亦敬，大讚老竇為人好友善，而且睇嘢永遠從人哋角度出發，好照顧其他人嘅感受，所以有呢個老竇佢覺得好值得驕傲喎。<br> <br> 傳真︰2623-9278<br> 電郵︰pf_lee@appledaily.com</p></body></html>