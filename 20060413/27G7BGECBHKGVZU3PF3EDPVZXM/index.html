<html><header><meta charset="utf-8"><title>高層讚蔡少芬最索<br>黎姿老翻湯盈盈失手</title></header><body><h1>高層讚蔡少芬最索<br>黎姿老翻湯盈盈失手</h1><p>無綫新劇《火舞黃沙》前晚在尖沙嘴拍攝製作特輯，一眾小生花旦鬥搶鏡，蔡少芬低胸裙亮相被高層大讚，搶盡風頭，佘詩曼與陳豪則出動私伙名車，黎姿卻穿了與湯盈盈早前出席活動時一樣的花裙，認真失威。</p><p>黎姿、佘詩曼、蔡少芬、邵美琪、林保怡及陳豪等一班小生花旦盛裝到尖沙嘴拍攝無綫新劇《火舞黃沙》製作特輯，以蔡少芬低胸裙最性感，無綫安排眾星乘坐名車到場，不過佘詩曼及陳豪則分別駕駛私伙黑色開篷平治及黃色AstonMartin跑車到場，以顯身價。<br> 前晚無綫高層樂易玲與曾勵珍都有監場，曾勵珍大讚道：「女嘅靚，男嘅俊，年長嘅就好精神。」後更多番點名稱讚蔡少芬着得很美，相當靚女。</p><p>「證明兩個都識揀」</p><p>不過黎姿前晚鬥靚失手，她穿了一條價值萬多元的RolandMovret吊帶花裙，早前湯盈盈出席活動時亦有穿過，黎姿說：「條裙我自己買㗎，咁咪好囉，證明兩個都係識揀嘅人，兩個靚女靚上加靚，我哋唔同style，我唔介意撞衫。」<br> 邵美琪是唯一收起性感的女星，提到香港電影金像獎最佳女配角排名第二，她說：「梗頸二都唔緊要，有提名已經好開心，阿杜得好多大獎，佢哋慶祝我都去唔到要做嘢。」<br> 由戚其義及周旭明炮製的《金枝欲孽》大收旺場，無綫對於原班人馬上陣的《火》劇期望甚高，該劇將於五月一日推出，除號稱花費過百萬拍攝製作特輯，於本月二十八日播映外，也於二十三日在中環舉行隆重首映。<br> 蔡少芬表示本來會到歐洲及英國作福音宣導，為配合劇集宣傳，揚言一定會趕回港出席活動，至於前晚一身裝束，她說：「監製話要grand啲，咪準備啲衫等大家睇我高貴大方嘅一面。」</p><p>斥過百萬谷宣傳</p><p>此外，佘詩曼近日與郭羨妮分別捲入馬德鐘婚變事件，兩女皆被指是第三者，阿佘表示馬德鐘婚姻沒問題，她謂：「唔使睇都可以唔信，啱啱拍完《鳳凰四重奏》後有假期，馬德鐘都要去法國探太太同仔，為咗佢煞科宴都要提早。」有指馬德鐘可能去箍煲，阿佘說：「我係都問佢劇本啦，冇問佢生活上嘅嘢喎。」<br> 採訪：卓寶花<br> 攝影：陳偉權</p></body></html>