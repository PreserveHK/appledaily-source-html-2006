<html><header><meta charset="utf-8"><title>考右腦找不同　5部Nokia3G拍片王等你攞</title></header><body><h1>考右腦找不同　5部Nokia3G拍片王等你攞</h1><p>雖然市面上已湧現一大堆3G手機，不過講到真正拍片強勁嘅，Nokia6280可謂當之無愧，達到VGA級別（640×480），解像度拍住DVD質素，手機嚟講相當不俗！今日《蘋果》就聯同Nokia，送出5部拍片王6280畀讀者，大家只須利用右腦嘅觀察力，搵出當中5個不同，就有機會攞到呢部Nokia6280。<br><br>記者：許福合　攝影：陳偉強　ImageGirl：Dicky</p><p>Nokia6280採用3G制式，機身設計簡潔，仲分別有銀機同黑機選擇，適合唔同口味用家，而鍵盤則採用滑蓋式設計，可在有需要時才拉下使用，而一般操作只須使用機面按掣，操作簡單。</p><p>拍片及屏幕出色</p><p>當見到6280真身，第一時間焦點都放在顯示屏上，26萬色QVGA屏幕，顏色唔錯之餘，解像度亦相當理想，達到320×240，當開啟200萬像素鏡頭所拍下相片，質素都唔錯。影相時，設有快速啟動相機功能，夠方便之餘，仲大玩扮DC，可打橫機身操作，用起上來同一般DC所差無幾。另外，拍片時可達到VGA級數（640×480），由於屏幕流暢度高，整體感覺非常爽快。<br> 對於電話簿人數眾多嘅玩家，要有效率咁分辨來電，絕對唔容易，6280就充份利用此機硬件功能，可個別為每個名單設立來電相片顯示同短片播放，電話響時會同時出現動畫同相片，咁就一眼就知誰來電。6280還支援藍芽傳送，除咗用耳機外，還可以無線接駁打印機印相，玩法多多。</p><p>試相區</p><p>戶外拍攝質素比得上一般DC，尤其芒靚睇落效果更正，最啱Snapshot玩家使用。</p><p>PROFILE</p><p>制式：WCDMA2100/GSM三頻<br> 體積：99.9×46×21mm<br> 重量：104g<br> 屏幕：26萬色彩芒<br> 主要功能：200萬像素鏡頭連閃燈、音樂播放器、6MB可用記憶、mini-SD卡、藍芽、3GPP影片、對講機<br> 查詢：Nokia（21366338）</p><p>遊戲篇</p><p>想得到呢部6280，只要闖過以下兩關，再答啱問題Fax返嚟，就有機會攞到呢部Nokia拍片王。</p><p>第一關：選擇題</p><p>1.6280鏡頭達多少像素？<br> A.60萬　B.10萬　C.200萬<br> 2.6280支援哪種記憶卡？<br> A.CF　	B.mini-SD　C.SD<br> 3.拍片解像度為何種標準？<br> A.QVGA　B.VGA　C.SVGA</p><p>第二關：找不同</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭5名參加者各得到Nokia6280一部。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及Nokia員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。</p></body></html>