<html><header><meta charset="utf-8"><title>親子手冊：坐月都要做運動何家公雞防胸部下垂</title></header><body><h1>親子手冊：坐月都要做運動何家公雞防胸部下垂</h1><p>生完BB好多媽咪就會諗起要極速收身，盡快回復昔日苗條身材，但其實懷孕同分娩都令媽咪身心產生極大轉變，生育後應避免即時做劇烈運動，而是練習可幫助媽咪於產後肌肉和關節恢復的運動。有些媽咪會因盆底肌弱化而引致小便失禁，物理治療師就教大家如何「忍尿」，預防同改善小便失禁、子宮後傾或下垂等現象。<br><br>記者：梁彩燕　<br>攝影：譚盈傑　<br>Model：Christy（Salvador）<br>鳴謝：惠氏BB與妳會、仁安醫院</p><p>有些醒目媽咪產後第二天已經精神抖擻可以落床周圍走，而產後運動屬於較靜態的運動，生育後如果精神許可，適合任何孕婦練習，順產後第二天或手術分娩後第四天，已可以開始練習適當和適量的產後運動了，直至身體復元為止。<br> 沙田仁安醫院物理治療部經理楊太稱：「即使血壓高的孕婦也無問題，不過若有不舒服、太攰或頭暈便應立即停止。記得3個月內避免任何劇烈運動，例如跑步、游水、器械操同球類運動都唔好做。」楊太還強調，最好孕婦也有做產前運動，產後再進行練習就更事半功倍。「練習產後運動可以幫助子宮收縮及復回原位、促進血液循環和預防腰背痛，還可改善小便失禁問題。」</p><p>每天兩次便夠數</p><p>媽咪們不要以為做得快做得劇烈就等於效果大！做產後運動係要持之以恒，今日介紹嘅運動同姿勢，可每日做兩次，每次不可超過20下，建議5至6個循環便要稍作休息。想提升效果可提高運動的頻率或難度，楊太仲叮囑各位媽咪「應按個人體質而練習，要適可而止。」</p><p>此動作可強化胸部肌肉，預防胸部下垂及背部疼痛。<br> 動作：仰卧，雙手伸直於身體兩側，慢慢提升至中央。可進級至坐着或企立，雙手屈曲，向兩邊慢慢提升至臉側，再慢慢放回身旁。<br> 可手持水樽或2磅重的啞鈴以增加運動量。每次不可超過20下，5至6個循環便可。</p><p>盆底肌運動</p><p>懷孕及分娩時，因荷爾蒙分泌和胎兒壓着母體膀胱，盆底肌會出現疼痛而令媽咪出現小便失禁。此運動可強壯盆底肌、預防或改善小便失禁，子宮後傾或下垂等現象。<br> <br> 動作：仰卧，屈膝，雙腳微開一拳頭闊，保持呼吸暢順，收縮小腹、肛門、會陰和尿道，維持10秒。重複5次，漸進式增加次數至20次。可進級至坐着或站立進行。</p><p>子宮回位姿勢</p><p>此姿勢可幫助子宮收縮及回位，矯正或預防子宮後傾及下垂。<br> <br> 動作：俯卧姿勢，額頭放於雙手位置，將枕頭放於腹部。勿側頭或睡着，以免令到頸椎疼痛。每日兩次，每次維持10至15分鐘。</p><p>足踝運動</p><p>可於順產第2天或開刀第4天開始練習。可舒緩腳部水腫。<br> <br> 動作：仰卧，雙腳用枕頭墊起，腳踭及腳趾向上、下、左、右及繞圈擺動。如腳腫情況嚴重，可多加枕頭及運動次數。每日兩次，每次約10分鐘。</p><p>以下運動可改善腰背柔軟度、強化肌肉、減輕和預防背痛：</p><p>腹部運動</p><p>仰卧，屈膝，雙手放腿上，用鼻深深吸氣，從口部呼氣，同時收緊腹部肌肉，頭及肩膀提起，維持5下放鬆。可強化腹肌及收肚。順產孕婦可第二天練習，開刀則至少4天後才可練習，而練習時可按着傷口。</p><p>腰部運動</p><p>仰卧屈膝，雙膝並排，向右邊轉動至最盡處，維持3下，向左邊重複，回復至中央，放鬆後重複動作。</p><p>腰背運動</p><p>臀部運動</p><p>雙手及雙膝着地，收緊腿部及臀部肌肉，提起右腿向後伸直，維持5下然後放鬆，換轉左腳重複。可進級至仰卧，收緊腿部及臀部肌肉，提起臀部，維持5下放鬆。</p><p>阿Miu已經是第二胎了，分娩後第二天已可落床郁動，隨後便開始練習產後運動，「因為可幫助傷口同生殖器官的復原，又可減少更年期會出現的婦女毛病。聽朋友說若無做產後運動，有可能會出現滲小便，所以我便很緊張，生BB後已立刻練習了。我是選擇私家醫院分娩的，跟着醫院派的傳單練習，大概有8至10個動作，裏面有埋圖解，教我每個動作每日做多少下、做多久。於年初生完BB約62kg，𠵱家一路都Keep住58kg，身體狀況也很好。」</p><p>近來又係生咗BB嘅名模李嘉慧，睇報紙見佢坐月期間已經出來行貓步，雖然包得密實咗啲，但手手腳腳已經瘦番晒，係咪同做產後運動有關？不過佢就坦言生完BB後冇特別做運動：「冇喎！我冇刻意做乜嘢運動，一切如常。」</p><p>運動後90分鐘才餵人奶</p><p>做產後運動當然唔止齋做咁簡單啦，米施洛營養護康中心註冊營養師梁嘉文建議，產後6個月不可做劇烈運動，也不可一下子「落磅」太快，尤其是授乳媽媽更要注意，因為當消耗太多熱量是會影響人奶質素。而SitUp等收身運動會令體內自製一種酸性物質LacticAcid，令母乳帶有酸味，宜在運動後90分鐘才進行餵哺或運動前預先儲存人奶。「想傷口復原得好，更要注意蛋白質的吸收，避免吃加工的肉類如牛丸、魚蛋、火腿、蟹柳。」咁豬腳薑呢？「薑醋的熱量及脂肪比例很高，但營養價值卻不高，鈣質含量比牛奶還低，所以不能有效地補充鈣質。多吃會影響傷口，復原速度較慢。建議生產後兩星期才進食，及以瘦肉代替豬腳。」</p></body></html>