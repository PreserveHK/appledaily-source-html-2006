<html><header><meta charset="utf-8"><title>嘩嘩妝物：豐唇6招排隊做黎明女友</title></header><body><h1>嘩嘩妝物：豐唇6招排隊做黎明女友</h1><p>黎明女友樂基兒行騷時成日嘟起厚唇，風騷入骨，其過氣女友舒淇同樣擁有經典「孖膶腸」，就知黎天王勁冧厚唇女生。櫻桃小嘴叫純情，孖膶腸脹卜卜就叫sexy，想擁有豐滿嘴唇，唔使學韓女㗎妹打針嘅，只要喺嘴上做點手腳，就有豐厚效果啦。即刻教你豐唇6招！<br>記者：盧家蕙<br>攝影：何家亮<br>Model：Jaime（HKgenesis）<br>MakeupArtist：MeeganSeak</p><p>光影膏混唇彩</p><p>唔怕煩，以光影膏混和唇彩後直接塗上嘴，再於上下唇中間補多層光影膏，出奇地豐滿及充滿光澤！切記選擇光影膏時，要揀質地愈黏稠愈好，並以條狀、硬身者為佳。</p><p>豐唇妝物</p><p>畫出界裝假狗</p><p>先以唇筆勾畫出大唇形，下唇最好畫成「U」形，效果會更佳。最後塗上跟唇筆顏色相同或更深色的唇膏，以免露出馬腳！</p><p>豐唇妝物</p><p>中點閃亮</p><p>先塗唇膏。再以lipgloss或閃粉霜點於唇中央，令唇妝更具光彩及層次感，混和了粗粒閃粉嘅lipgloss先有效㗎！</p><p>豐唇妝物</p><p>外淺內深</p><p>塗上唇膏或唇彩後，選比膚色淺一度的遮瑕液或膏，以毛掃沿着唇邊畫上一圈，再掃上淺一號的碎粉，感覺外淺內深。或只用光影粉掃上唇邊，令嘴唇線條更sharp、更柔和。</p><p>豐唇妝物</p><p>白唇彩撻嘴</p><p>將大大pat白色唇彩撻喺下唇中間，以掃慢慢掃勻，便能輕易打造立體櫻唇。</p><p>捽走死皮</p><p>使用打底的lipserum邊捽邊吸收，有助軟化及去除嘴仔死皮，唇部有即時微脹效果，更顯光滑。</p><p>shoplist</p><p>iPSA22658332<br> BOBBIBROWN22658928<br> NARS25233805<br> KOSE（LUMINOUS）25063000<br> shuumeura22657582<br> SOFINA28936417<br> CHANEL27363099<br> LANCOME29713983</p></body></html>