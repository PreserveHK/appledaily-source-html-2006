<html><header><meta charset="utf-8"><title>業主軟化可執筍貨</title></header><body><h1>業主軟化可執筍貨</h1><p>雖然代理猛話二手樓交投多番，但係實情就有啲出入，業主感受到市況變化，開始軟化，令市場多咗減價或低價成交。<br> 中原鄭美儀報料，荃灣愉景新城7座低層C，610呎，由同屋苑業主用180萬購入，呎價2951蚊，低市價逾15%。<br> 將軍澳新都城，有個銀主盤就以低市價一成嘅160萬賣出，香港置業袁志成話，單位係一期六座中層B，面積505方呎，呎價3168蚊，望內園景，屬優質貨。<br> 利嘉閣趙敏健又透露，青衣曉峰園5座中層A，919方呎，業主以320萬沽出，低市價6%，仲比98年購入價平32萬。<br> 近排嘅重災區沙田第一城，19座中層E，562呎，美聯戚承業話，業主一直叫緊210萬，但見加息後市況乏力，為求速速離場，終於減咗16萬，以194萬成交，不過，守一年都執到19萬。</p></body></html>