<html><header><meta charset="utf-8"><title>飯聞煮派：《雛菊》脆得清熱　冚金磚</title></header><body><h1>飯聞煮派：《雛菊》脆得清熱　冚金磚</h1><p>由劉偉強執導嘅《雛菊》啱啱上畫，戲中韓星全智賢日日都收到神秘人送嘅雛菊，真係羨慕。縱使我收唔到花，但經韓菜大廚黎師傅教路後，今晚煮番餐韓式菊花菜，慰藉一下孤伶伶嘅寂寞心靈都未嘗唔係好事吖！<br><br>記者：葉靜君<br>攝影：陳盛臣</p><p>示範：滿園韓國料理（27736998）<br> 地址：黃埔花園二期G10B舖<br> Model：Yu@puremodels,Johnny@Salvador<br> makeup：TheIvyLeagueCo（23905522）</p><p>鮮菊燴金磚潤喉清香</p><p>聞煮價：$20/6人<br> 需時：20分鐘<br> 菊花除咗外表迷人之外，原來都好有益㗎！佢可以清熱、明目、解毒兼潤喉，𠵱家天氣又悶又熱，來一碟菊花菜，煎過的豆腐脆得來唔覺油膩，入口陣陣清香，爽呀！</p><p>咩料</p><p>百福煎炸豆腐1盒、菊花1紮、雞胸肉2両、麵粉2茶匙、生粉、鹽適量</p><p>速成法</p><p>1.將豆腐切成方形，上麵粉。先燒紅鑊，用慢火煎豆腐至兩面金黃脆身。<br> <br> 2.另一邊將約4朵菊花連水放入煲，加少許糖，醃15分鐘。舀起半碗已入味的菊花水，隔開菊花倒入去與已煎的豆腐煮分半鐘。<br> <br> 3.舀另外半碗的菊花水加入少許鹽，與已切絲的雞肉一起煮分半鐘，再用生粉水埋薄芡，最後撒上菊花瓣即成。</p><p>聞煮貼士</p><p>豆腐一定要煮得脆身，咁先容易吸收肉汁，否則會很容易爛開。另外，菊花水不要放太多鹽，否則會掩蓋花的清香味道。</p><p>泡菜海鮮炒飯記得榨乾水</p><p>聞煮價：$40/4人<br> 需時：20分鐘<br> 唔好睇泡菜其貌不揚，佢其實好威水㗎，喺首爾有座泡菜博物館㖭！係韓國人每日必吃的小食，雖然好辣，但營養價值甚高。酸酸哋，既可增進食慾，又能幫助消化。今次鄭師傅示範呢道泡菜炒飯，再三叮囑唔好放太多海鮮，否則食唔到泡菜嘅風味感覺。</p><p>咩料</p><p>泡菜3両、白飯4碗（絲苗米）、2茶匙辣椒粉、蒜茸、麻油、鹽少許<br> 海鮮：帶子、蝦球、青口肉及鮮魷共6両</p><p>速成法</p><p>1.泡菜先榨乾水後切粒。<br> <br> 2.將海鮮出水。<br> <br> 3.落油先炒香泡菜及蒜茸，後加入白飯再炒，放入已出水的海鮮、鹽及辣椒粉炒15分鐘，完成前加麻油即可。</p><p>聞煮貼士</p><p>鄭師傅提醒小記，切記要將泡菜榨乾水，如果唔係整出嚟碟餸就會變水浸炒飯！</p><p>英文FriedRicewithPickleandSeafood</p><p>Ingredients:115gpickle,4bowlsofcookedrice(See-mewrice),2tsppepperpowderandadasheachofmashedgarlic,sesameoilandsalt<br> <br> Seafood:230gofscallop,shelledshrimps,musselmeatandfreshcuttlefish<br> <br> Method:<br> 1.Squeezethewaterinsidethepickleanddice.<br> <br> 2.Draintheseafood.<br> <br> 3.Addoiltoawokandsautepickleandmashedgarlic.Thenaddincookedriceandstir-fry.Nextaddindrainedseafood,saltandpepperpowderandstir-fryfor15minutes.Addinsesameoilbeforedishingup.Serve.<br> <br> Tips:Remembertosqueezethewaterinsidethepickle.Ifnot,thestir-friedricewouldbesoakedinwater!</p><p>印尼文NasiGorengSeafoodKimchi</p><p>Bahan-bahan:115gkimchi,4mangkoknasiputih(berasSimiao),2sdtbubukcabai,sedikitbawangputih(dihancurkankasar),minyakbijandangaram<br> <br> Seafood:230gpita,dagingudang,remisdancumi-cumi<br> <br> Caramembuat:<br> 1.Keringkankimchi,lalupotongkecil.<br> <br> 2.Rebusseafoodsebentar,angkat,sisihkan.<br> <br> 3.Tumiskimchidanbawangputihhinggaharum,lalutambahkannasiputih,masukkanseafoodygtelahdirebus,garamdanbubukcabai,tumisselama15menit,siramkanminyakbijan,sajikan.<br> <br> Tips:Andaharusmengeringkankimchidulusupayanantinasigorengtidakberairlebih!<br> <br> （繙譯：語言專家諮詢公司　電話：23648988）</p><p>翠玉炒年糕慢火夠入味</p><p>聞煮價：$40/6人<br> 需時：15分鐘<br> 好少聽到翠玉瓜，事關佢係冬天的瓜，但營養價值甚高，含維生素A、碳水化合物及纖維質，其含量較一般吃的瓜類如青瓜、節瓜及絲瓜等更高。韓國年糕喺超級市場無得買㗎，鄭師傅話可以去尖沙嘴金巴利道韓國食品專門店買到。</p><p>咩料</p><p>韓國年糕1包，牛肉2両、椰菜2両、翠玉瓜1両、京葱半両、紅、綠尖椒半両<br> 調味：1茶匙辣椒粉、辣醬、2茶匙糖</p><p>速成法</p><p>1.先放2碗清水落鑊，再放入年糕、翠玉瓜、辣椒及牛肉切絲落鑊。<br> <br> 2.再放入辣椒粉、辣醬及糖調味，並用大火煮。<br> <br> 3.水滾後，校慢火燜15分鐘，見水差不多收了大半便放入椰菜及京葱煮1-2分鐘，至收乾上碟。</p><p>聞煮貼士</p><p>時間要掌握得好，最重要是用慢火煮，年糕才會軟身及煙韌，而材料也能煮得入味。</p><p>人參雞湯用金屬煲最好</p><p>聞煮價：$160/4人<br> 需時：1小時<br> 人參雞湯可謂是韓國的代表食品，人參補充氣血，𠵱家夏天食，保證你元氣十足。鄭師傅教落用2條人參，一條放入雞內，一條直接放入煲中，目的是要內外夾攻，將人參味迫入雞的肉味中。</p><p>咩料</p><p>鮮人參2條（2両）、紅棗8粒、栗子1粒、春雞仔1隻、蒜頭2粒、半罐清雞湯、少許鹽</p><p>速成法</p><p>1.先將雞切去頭部及洗淨，將人參、栗子、2粒紅棗、蒜頭釀入雞尾。在兩邊的雞尾骨中間用鉸剪開一個1厘米闊的口，以方便綁腳。<br> <br> 2.將兩腳交叉，然後插入剛才開口的位置便可緊緊封住裏面的材料。<br> <br> 3.煲一煲浸過雞高度的滾水，水滾後放入雞、6粒紅棗及人參以中火煲45分鐘，熄火等15分鐘，再開火加入清雞湯及鹽即可。</p><p>聞煮貼士</p><p>使用春雞仔的原因是其嫩身，煲湯最好。煲湯最緊要時間控制得好，時間愈長，人參味愈出。建議使用金屬或銻煲。</p><p>鄭國雄師傅Profile</p><p>40歲，入廚30年，曾擔任粵菜、泰菜及潮菜館的主廚，近年因為韓風襲港，感染了韓國的風氣，經朋友介紹下學煮韓菜，怎料一學便即愛上，煮了2年韓菜，自言最擅長煮韓菜。其入廚金句為：食物要保持新鮮，以顧客為先。</p></body></html>