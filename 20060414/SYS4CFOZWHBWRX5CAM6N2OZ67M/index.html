<html><header><meta charset="utf-8"><title>9樓D座：康子妮鋪蓆做瑜伽　爽！</title></header><body><h1>9樓D座：康子妮鋪蓆做瑜伽　爽！</h1><p>夏天一到，好多人都鍾意留喺屋企歎冷氣，不過𠵱家潮流興回歸大自然，要反璞歸真啦！開「行」冷氣又嘥電又唔環保，後生靚媽康子妮就帶頭話屋企必定有幾張涼蓆看門口！小朋友有專門用來鋪着玩玩具嘅公仔大蓆，自己就鍾意夾有軟墊的蓆面地蓆。「夏天屋企鋪蓆會環保啲，而且又易收藏又易打理，近來好多款式仲愈出愈新又靚㖭！」計我話，一於學似康子妮咁，響上面練瑜伽就至爽！<br><br>記者：梁彩燕　<br>攝影：陳陶鈞、譚盈傑、何家亮<br>場地提供：實惠　<br>鳴謝康子妮髮型：Hair髮型師Price</p><p>「細個嗰陣同屋企人去沙灘玩，必定會帶張蓆，但近年自己有了小朋友，反而去沙灘會鋪毛巾，響屋企就會用蓆。而且小朋友響屋企玩我都會鋪張公仔蓆畀佢哋，避免佢哋直接響地下碌來碌去接觸細菌，𠵱家我一攤開塊蓆佢哋就知道有嘢玩！」當然康子妮自己都有張專用蓆啦！「我都有張有少少厚度嘅蓆面軟墊，方便做伸展運動。」涼蓆通常以竹、藤同草織製而成，具有散熱同透氣性高的特性，而且都是薄身易於收藏，「係呀！只要用塊濕布抹已經得，捲埋放喺乾爽處方便又慳位，聽講啲天然蓆味仲有驅蚊作用呢！」各位仲等？</p><p>清水+抹布保養</p><p>大部份涼蓆以天然物料製造而成，清潔和保養時，切勿使用有化學成份的物料或噴劑清洗，也不要誤會以為用水浸泡或沖洗便可將縫隙間的塵垢一次過「起底」。反而依程序簡單易打理，無論對付任何質料的蓆子，都可用擰乾的抹布擦淨，若有發霉情況，用刷子刷走霉菌，放於太陽下曬20分鐘，收藏於乾爽地方。<br> 最理想是每兩星期定期放於乾爽處陰乾，為免使蓆子纖維變得脆弱，不要烘乾、漂白或放猛烈陽光下暴曬。</p><p>床墊梳化墊至涼快</p><p>蓆子最普遍用來製成床墊或梳化墊，款式由傳統的平實、到日式榻榻米到可愛公仔任君選擇，由不同質料製造，很多都經過防蟲防霉菌處理，乾爽衞生，絕對係瞓覺同睇電視至佳伴侶！</p><p>兩種紋理任揀</p><p>MOROME稻草榻榻米，中間夾有軟墊，唔使直接坐落地下硬邦邦，三摺設計方便收藏。底、面織出不同紋理，可隨個人喜好和舒適度選擇不同蓆面，絕對自主。<br> <br> 尺寸：88（闊）×190（長）×2.5（高）cm<br> 售價：$680（a）</p><p>印尼優質藤料</p><p>永樂思一級藤蓆，以進口印尼天然藤皮織造，國內同胞的細密手工，保證夠柔軟順滑，閒閒哋可使用十年八載。<br> <br> 尺寸：137（闊）×185（長）cm<br> 原價：$890<br> 特價：$445（b）</p><p>Kitty迷至冧</p><p>HelloKitty膠質地蓆，塑膠質料出名耐用，容易清洗和收藏，可攤開成四方形，雙面顏色，最Classic的粉紅色造型最受小朋友歡迎。<br> <br> 尺寸：176（闊）×176（長）cm<br> 售價：$328（f）</p><p>經防蟲處理</p><p>日本珍珠青竹涼蓆，竹片幼細緊密，以尼龍布修邊，蓆面經過防蟲處理，不怕出現蟲患問題，同時不傷敏感皮膚，適合任何人使用。<br> <br> 尺寸：76（闊）×182（長）cm<br> 原價：$126<br> 特價：$88（d）</p><p>熱情海草蓆</p><p>HASSLO地蓆，55%是海草。綴以桃紅、橙色和紫色相間的條子，必定成為客廳焦點，也為居室帶來熱情清爽的氛圍。<br> <br> 尺寸：76（闊）×180（長）cm<br> 售價：$59.9（e）</p><p>其他花款</p><p>有坐墊、枕頭套仲有儲物籃，款式多到數唔晒，大家知道家陣潮流興乜啦！</p><p>地蓆坐墊至Cute</p><p>新幹線今次「拋」自己個樣嚟做地蓆同坐墊，採用100%藺草製造，地蓆底部仲係防滑絨布質料，眼仔睩睩咁，成個夏天都陪住你一齊爽！<br> <br> 地蓆尺寸：57（闊）×84（長）cm<br> 售價：$238（f）<br> <br> 坐墊尺寸：29（闊）×42（長）cm<br> 售價：$128（f）</p><p>亞草蓆不發霉</p><p>鵬騰牌亞草枕套，「亞草」是一種植物纖維的名稱，雖然質地摸落有點像塑膠，織製成枕套卻異常涼爽，不會發霉、過敏或生蟲。<br> <br> 尺寸：50（闊）×70（長）cm<br> 售價：$49（b）</p><p>可放23張CD</p><p>MOTORP貯物箱，表層以棕櫚葉製造，深啡與黑紋相間，夠晒自然Feel，可放23張CD。盒子設有分類標籤，方便收納，不過要另購蓋子。<br> <br> 尺寸：14（闊）×30（深）×15（高）cm<br> 售價：$45.9（e）</p><p>子妮心得</p><p>售賣點：<br> （a）G.O.D.銅鑼灣禮頓中心2樓28905555<br> （b）裕華國貨佐敦彌敦道301至309號23840084<br> （c）實惠銅鑼灣怡和街1號香港大廈地庫26638833<br> （d）日本城銅鑼灣怡和街1號香港大廈閣樓22034216<br> （e）宜家傢俬沙田鄉事會路138號新城市中央廣場L3及L531250888<br> （f）Strawberry尖沙嘴新港中心地下38號A舖27902124</p></body></html>