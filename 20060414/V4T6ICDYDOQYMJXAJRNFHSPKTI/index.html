<html><header><meta charset="utf-8"><title>TowngasAvenue推出尊貴卡</title></header><body><h1>TowngasAvenue推出尊貴卡</h1><p>唔食Cheap嘢，唔代表我唔要着數。TowngasAvenue位置就腳得交關，同班朋友去百德新街掃完貨醫肚就最啱。次次每位三兩百落樓，算做中價啦，但係畀我發現到有着數。𠵱家只要喺呢度消費滿$300就可以獲尊貴會員卡一張，餐廳電腦就會隨機抽出不同優惠，下次幫襯滿$300就可以用。我就抽中咗名貴紅酒一支喇，聽講話都近大獎喇，而且仲可以儲分，每次有1分，一年內儲滿8分就可獲$50現金券。不過講到尾，有無着數事小，張卡有尊貴兩個字無得頂嘛，你話同我幾襯呢。</p><p>銅鑼灣TowngasAvenue（23672710）<br> 銅鑼灣百德新街59-65號地下<br> <br> 瘦東：嘴刁唔貴唔食，貴夾唔飽開正佢嗰瓣。</p></body></html>