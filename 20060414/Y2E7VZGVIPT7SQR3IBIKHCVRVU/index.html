<html><header><meta charset="utf-8"><title>日本車書解說《OptionWagon》直擊第一屆Fukuoka改車展　夠新鮮</title></header><body><h1>日本車書解說《OptionWagon》直擊第一屆Fukuoka改車展　夠新鮮</h1><p>做不到潮人並不重要，最緊要係心境上追到時代的步伐，對身邊至潮事物掌握第一手資訊嘛！正如筆者咁，無本事擁有時下至潮，兼城中商賈名人愛用的豪華MPV，不過我對MPV一類的至潮改裝同打扮，卻手執最新同至In的消息，皆因筆者不時追睇有關的改裝雜誌。就正如新近出版的日本《OptionWagon》的5月號，大大本精美彩色印刷，只不過賣600日圓，折實港幣只係75元，內裏圖文並茂都不特止，今期佢仲有專人走到老遠的日本福岡（Fukuoka），詳細介紹新一屆AutoSaloon2006的精采場面，給讀者睇到時下日本車界至In的汽車改裝之餘，仲有最Update的汽車音響潮流走勢，還有令車展生色不少的ShowGirls花絮介紹；除此之外，就梗係要睇今期重點推介的多款MPV改裝寫真喇！當中包括有近期港人追捧得炙手可熱的豐田Alphard、日產Elgrand，還有新鮮出場同係豐田旗下的Estima及bB；少不得有極受年輕用家喜愛的豐田Yaris、日產March，以及仍未正式抵港的三菱等，睇見咁多打扮趨時又吸引的車款，真係巴不得想立時擁有㗎！<br>然而，今期內頁有大篇幅Showoff不少改裝車用精品的PartsTestSpecial，有彈弓避震、尾喉同行車電腦之外，更有高級汽車音響、LCD屏幕等推介，真係唔睇會係你一大損失。<br><br>記者：陳偉林</p></body></html>