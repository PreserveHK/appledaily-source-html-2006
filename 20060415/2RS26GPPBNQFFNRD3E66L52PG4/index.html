<html><header><meta charset="utf-8"><title>P308變身音樂計數機</title></header><body><h1>P308變身音樂計數機</h1><p>喺4月份，經過一輪滑蓋機大戰，SAMSUNG再推出旗下薄身作P308，以8.9mm計數機騎呢造型兼內置藍芽立體聲分唇，企圖攻陷潮派用家。其實，水貨版P300早於兩星期前已踩入「機場」，今次唯一唔同，係以繁體介面跟大家見面，同時，官方仲公布埋最新一款立體聲藍芽耳機SBH100，戴住佢出街，夠搶眼！<br>玩分唇並非P308強項，佢配備咗26萬色TFT芒、130萬像素鏡頭，更不設外置記憶卡槽，勉強只可以用不過不失嚟形容；不過，佢內置咗80MB容量，而且仲支援eAAC+音樂格式，能夠將平時一首4MB嘅MP3音樂，再壓縮成三分之一，而不失原味；所以機內儲存60首歌都冇問題。同時，官方仲公布P308能兼容藍芽立體聲耳機SBH100，佢獨特在機身配置埋播放及選曲鍵，唔使拎部機出嚟都點到歌，夠晒爽！	<br><br>記者、攝影：陳國輝</p><p>規格：GSM三頻、26萬色芒、130萬像素鏡頭、內置80MB、支援藍芽立體聲耳機<br> 查詢：SAMSUNG（28626001）</p></body></html>