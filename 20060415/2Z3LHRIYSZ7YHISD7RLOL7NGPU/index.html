<html><header><meta charset="utf-8"><title>單親媽媽謝讀者贈電視機</title></header><body><h1>單親媽媽謝讀者贈電視機</h1><p>「噚晚收到部電視機，我同阿仔即刻去試校台，但搞咗一晚都只係校到一個台，不過暫時睇住先啦。」阿娟歡天喜地說。<br> 早年與丈夫離婚的阿娟，與十七歲幼子相依為命。但數年前一次意外，她跌傷雙腿，喪失工作能力，其後母子倆依靠綜援金過活，生活捉襟見肘。上月，家中的老爺電視機更損壞，令阿娟失去唯一娛樂，但她無力負擔另購新電視機費用。經本報於本月初呼籲後，善心讀者梁太即主動聯絡本報，透過義工轉送一台十四吋電視機予阿娟。<br> 阿娟收過電視機後，頻頻道謝，又稱很喜歡該部電視機，不但畫面質素佳，顏色亦很鮮明。她笑不攏嘴說，近日心情頗佳，好事接二連三地發生，沖走過去的霉氣。「連困擾我好耐嘅牙痛，最近都好番好多，暫時唔使再睇醫生，我又可以食番嘢，身體好咗好多。之前電視機壞咗之後，我都冇諗過可以有過一部，點知真係有讀者咁好人送一部畀我。」<br> 阿娟說，兒子近日開始放復活節假期，賦閑在家，所以今日下午的節目，便是母子倆合力研究如何校台。「𠵱家淨係校到個英文台，我都唔識英文，但睇到畫面我已經好開心，我諗今日應該校到中文台，諗起都開心。」<br> 捐款編號：C1982<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>