<html><header><meta charset="utf-8"><title>20"LCD賣價進新低</title></header><body><h1>20"LCD賣價進新低</h1><p>最近LCD又進入新低潮！講緊係BenQ最新嘅20"LCD，呢款型號為FP202W嘅LCD，行16:10闊屏幕，只需$2,999就有交易，相對好多19"型號，價錢都差唔多，但就大人一吋喇！其16:10闊屏幕設計，不但令到睇戲效果更正，連現時唔少新Game都會內置16:9模式，可讓用家享用更佳視覺效果！另外桌面空間大咗，亦足夠同時放多幾個軟件同視窗並排工作，唔使再揭來揭去咁煩。FP202W最佳解像度為1,680×1,050，600:1對比度、300cd/m2，並提供DVI-D同D-Sub兩種高解像數碼介面。<br><br>記者、攝影：許福合<br>查詢：BenQ（23306929）</p></body></html>