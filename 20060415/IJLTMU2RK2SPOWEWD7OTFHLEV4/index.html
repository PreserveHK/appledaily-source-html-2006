<html><header><meta charset="utf-8"><title>今期我最賣得：Camry在謠言下仍大賣118部</title></header><body><h1>今期我最賣得：Camry在謠言下仍大賣118部</h1><p>早前，豐田推出全新Camry，未正式有車抵港交畀客時，外邊經已係謠言滿天飛，話呢款新一代四門中型轎車Camry的2.4公升引擎係產自中國內地的分廠咁話，相信係有關的敵對對手，有意在Camry新登場前後，挫擊下佢啲銳氣，最終要搞到豐田代理商向日本廠方求證，得到的答覆當然係話呢一代新款Camry，不論生產同裝嵌全數都係MadeinJapan！再睇番上月3月份有記錄的本地私家車新車銷售數量，總數有成2,031部，累積頭3個月的總數就有5,021部，至於話當中新抵港的Camry，一開始交車就經已錄得總數118部的數量，比較起同級的本田Accord的31部，又或者日產Cefiro的48部真係多出一大截，所以話一個汽車品牌做得好的話，就算外界有不利消息亦未必會影響到銷量。<br><br>1.	Camry（豐田）	118部<br>2.	Cefiro（日產）	48部<br>3.	Accord（本田）	31部<br>4.	ES300（凌志）	13部<br>5.	Mazda6（萬事得）	4部<br><br>記者：陳偉林</p></body></html>