<html><header><meta charset="utf-8"><title>張堅庭、黃真真殺入迪士尼炮製互動小魔星</title></header><body><h1>張堅庭、黃真真殺入迪士尼炮製互動小魔星</h1><p>香港迪士尼樂園將於六月推出互動卡通片《扮嘢小魔星》，請來張堅庭和黃真真分別執導廣東話和普通話版本，兩位導演近日頻頻開會，稍後還會參與物色配音演員。</p><p>香港迪士尼樂園為吸引遊客進場，除出動優惠作招徠外，最近還密鑼緊鼓籌備新節目，其中包括在「明日世界」公演互動卡通片《扮嘢小魔星》（Lilo&amp;Stitch）。</p><p>即場互動對話</p><p>該節目分別有英語、普通話和廣東話三個版本，以迎合不同觀眾需要，迪士尼方面找來導演張堅庭和黃真真分別為廣東話及普通話版做導演，英語版則由美國方面負責。<br> 據知，該互動卡通片最大特色是台下觀眾可直接與卡通人物對答，幕後工作人員除了要即時回答觀眾的問題，還要控制卡通人物的下一個反應。樂園方面已安排工作人員下月初接受訓練，準備六月正式公演。<br> 由於該節目由美國迪士尼總公司監察，有關方面亦透過美國荷李活方面聯絡香港導演張堅庭和黃真真協助製作，兩人將為《扮》片的故事度劇本及編寫廣東話和普通話對白。</p><p>向小朋友取經</p><p>記者就此事致電黃真真，她說：「我準備得七七八八，一切都好順利，近排成日同張堅庭開會，希望將劇本對白搞到最好。有時我會將諗到嘅嘢同身邊嘅小朋友講吓，睇吓佢哋有乜嘢反應。」配音演員方面，黃真真表示近日已着手進行挑選，還說：「普通話版本嘅配音演員會喺上海挑選，廣東話版嘅就會喺番香港搵。我對配音演員要求係如果佢要扮演主角Stitch（史迪仔）嘅話，最好把聲可以模仿番原創嘅角色，咁會神似啲。」<br> 至於已育有三名子女的張堅庭就拒絕透露有關籌備詳情，他在電話中說：「好多細節仲傾緊，暫時唔方便透露。」<br> 採訪：比華利</p></body></html>