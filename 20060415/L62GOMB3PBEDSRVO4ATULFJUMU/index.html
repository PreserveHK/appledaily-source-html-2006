<html><header><meta charset="utf-8"><title>事主跳上拖架「不知所措又好驚」<br>五犬圍攻咬傷司機腳</title></header><body><h1>事主跳上拖架「不知所措又好驚」<br>五犬圍攻咬傷司機腳</h1><p>【本報訊】惡犬當道！一名貨櫃車司機昨晨到元朗一間貨櫃車場開工時，被包括洛威拿、拳師狗及唐狗等五隻惡犬圍攻咬傷，他一度跳上拖架上保命，更被惡犬重重圍困數分鐘孤立無援，其後獲送院治療。另外，深水埗及大埔亦有兩男女被狗咬傷。<br> 被惡狗圍攻襲擊事主姓蘇（四十一歲），為一名貨櫃車司機，本月開始轉到元朗福喜街一個露天停車場內一間運輸公司工作，駕駛每轉貨櫃車獲一百元收入，多勞多得。由於露天停車場面積龐大，內有經營多間運輸公司及車場。</p><p>「好似車咁衝埋嚟」</p><p>蘇事後表示，他工作運輸公司對面另一間運輸公司飼養有一隻洛威拿、一隻拳師狗及三隻唐狗作看門口之用。東主疑未有替性情兇惡的五隻狗帶上口罩，讓牠們四處走動不時向途經人、車狂吠，令附近工人提心吊膽，其一名同事早前曾遭惡狗咬傷。<br> 昨早上八時許，事主如常到車場取車開工時，突然被五隻惡狗衝前包圍狂吠，「每朝早開工見到啲狗，我都細細步行怕引起佢哋注意，點知今早佢哋突然衝埋我度，個兩隻洛威拿同拳師大狗成兩、三呎高，好似成架車咁衝埋嚟，嚇到我唔敢再行。」<br> 事主憶述經過時猶有餘悸說：「五隻惡狗喺三、四呎外前後包圍住不停狂吠，我真係好驚。我用眼瞪着兩隻大狗希望嚇退佢哋，點知被身後一隻唐狗偷襲咬咗右小腿一口啊！」<br> 事主遇襲後即時發難，從地上拾起一堆沙石撒向惡犬驅散牠們，趁機爬上附近一輛貨櫃車拖頭拖架上。「爬咗上架車後五隻狗再圍上嚟狂吠，隻腳好痛，一時不知所措又好驚！同啲狗對峙兩、三分鐘後，好彩運輸公司職員打開門，啲狗立即走番入去，我先可以脫險啊！」<br> 事主向該名職員申訴無果後報警，送院敷藥後出院。他對於今次被狗咬傷及無法開工影響收入大感無奈，表示會追究責任及賠償，警方即時通知漁護署跟進事件。</p><p>西施狗傷兩歲女童</p><p>此外，昨早上十一時許，一名姓張兩歲女童由六十歲姓梁祖母拖帶下，行經深水埗福華街一間地產公司門外時，被一隻小西施狗咬了左小腿一口受輕傷，她返回福榮街寓所後由祖母報警送院敷藥。漁護署人員其後到地產公司，帶走未領牌西施狗檢驗。<br> 至中午十二時許，一名五十八歲姓劉男子行經大埔南坑村一間村屋外時，被一隻綁着繩的唐狗咬了右小腿一口，送院敷藥後無大礙。</p></body></html>