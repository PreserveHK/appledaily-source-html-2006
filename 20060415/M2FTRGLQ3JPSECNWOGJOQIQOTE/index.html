<html><header><meta charset="utf-8"><title>LG890一鍵睇TV直播</title></header><body><h1>LG890一鍵睇TV直播</h1><p>追八卦新聞或煲劇，查實唔一定要安坐家中先睇到！𠵱家就算行出街，同樣可以照煲，所講就係3香港最新嘅3G手機LG890，佢特別在配備一粒TV掣，一㩒即播電視節目，搭緊車睇就至啱！<br>LG890同之前推出嘅880稱得上係孖寶裝，除咗激薄摺機外形及金屬Keypad之外，連機面音樂鍵，甚至乎130萬像素鏡頭，均同樣兼備。但講到最特別，必數到獨有TV掣！唔好誤會，890本身不設內置天線，更加唔能夠接收無綫或亞視等電視台；不過，一Click入去，你會即時睇到3-3G嘅直播節目，例如時事、娛樂、財經、賽馬及音樂等節目，經2.2"靚芒播番出嚟嘅效果，直頭當正佢係一部流動TV都得！	<br><br>記者：陳國輝</p><p>規格：WCDMA/GSM三頻、26萬色芒、130萬像素鏡頭、TV掣<br> 售價：$3,980（淨機）/$2,580（12個月合約價）　<br> 查詢：3-3G（31623333）</p></body></html>