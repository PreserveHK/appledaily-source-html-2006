<html><header><meta charset="utf-8"><title>路上遇狗應慢慢走開</title></header><body><h1>路上遇狗應慢慢走開</h1><p>德國牧養狗協會總教練張松照表示，一般未經訓練的狗隻都是怕人的，少有會主動咬人。「啲狗好惡咁吠你，係因為怕你入侵佢哋地盤，應該慢慢走開唔好理佢哋，唔好同佢哋對望。<br> 如果手上有木棍或雨傘等物件，可以輕輕揮動嚇開佢哋，但千萬唔好主動打佢哋，以免『趕狗入窮巷』作出反擊就更危險。」<br> 他指出，如果被狗咬住，要立即還擊或作出還擊姿勢，特別是有幾隻狗同時襲擊你的時候：「你要惡過佢哋，如果唔係其他狗會『跟風』咬你」，以確保自身安全。</p><p>切忌跌在地上</p><p>張松照提醒市民被狗咬傷後切忌跌在地上：「啲狗見你瞓係地上，會以為佢哋佔上風會繼續咬你，同時會咬到你個頭頸等重要部份，會好危險㗎。被咬傷後應立即起身還擊，採取主動將啲狗趕走。」<br> 本報記者</p></body></html>