<html><header><meta charset="utf-8"><title>幼子病逝　勇對人生順逆<br>智叔：我仲有下半場</title></header><body><h1>幼子病逝　勇對人生順逆<br>智叔：我仲有下半場</h1><p>廖啓智與陳敏兒所生的五歲幼子文諾，與血癌苦戰三年後，日前終主懷安息，雖然哀傷，但智叔很快便回復過來。至於智叔離開服務多年的無綫，中年轉工，他用踢波作比喻：「中年嘅人仲有下半場，可以排過個陣。」　撰文：何永寧</p><p>釋放　「佢返咗上天家等我哋」</p><p>廖啓智自與陳敏兒結婚後，家庭一直美滿和諧，直至兒子文諾三年前患上血癌，才出現了一絲缺憾。當時因文諾病情反覆，經常進出醫院，為了方便愛兒覆診，智叔舉家由居住多年的清水灣搬到沙田，加上每天的公餘時間幾乎都花在照顧幼子身上，令文諾兩個小哥哥忍不住吐出微言。</p><p>戰勝死亡恐懼</p><p>智叔說：「文諾喺醫院，佢又細個，我同敏兒要經常陪佢，所以陪大仔同二仔嘅時間少啲，佢哋又覺得好似乜嘢都要就晒細佬咁，兩兄弟咪唔開心。」內外交煎，夫婦面對的壓力之大可想而知，可幸透過耐心解釋及信仰，令他們一家人熬過最艱苦的時刻。<br> 但人總有軟弱的時刻，看着兒子受病痛煎熬，智叔不諱言盼兒子得到解脫的念頭曾閃過腦海，他說：「作過最壞打算同心理準備，人唔會咁沉重。」今日兒子雖已息勞歸主，但信仰早已令智叔一家戰勝死亡恐懼，坦然面對至親離去。智叔說：「佢返咗上天家等我哋，為我哋預備地方。」又指文諾短短五年的人生，令他們一家人走得更近。</p></body></html>