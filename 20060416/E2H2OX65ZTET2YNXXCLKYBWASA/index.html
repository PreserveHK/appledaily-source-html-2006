<html><header><meta charset="utf-8"><title>　　大酒店業績佳勁加人工 - 李八方</title></header><body><h1>　　大酒店業績佳勁加人工 - 李八方</h1><p>大酒店唔單止有一匹布咁長嘅歷史，今年仲有好見得人嘅業績，一班管理層自然居功至偉，所以老闆米高嘉道理都唔孤寒，一於加人工以示獎勵。<br> 其中02年2月出任行政總裁、帶領大酒店跨過沙士低谷嘅行政總裁郭敬文加得最多，底薪、花紅、獎金，加埋退休福利，年薪過千萬，達1012.9萬元，加幅接近兩成。營運總監包華舊年收464.3萬元，亦加薪接近一成半。大酒店掌櫃、財務董事布樂尼人工就高啲，收612萬，加薪幅度相對少啲，唔夠一成。<br> 至於小電王米高嘉道理，無趁公司賺多咗錢乘機攞多啲董事袍金，同前年一樣，舊年都係攞20萬，不過舊年大酒店加咗股息，小電王收咗接近1億銀股息，比前年多咗接近1500萬，好過加人工啦。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>