<html><header><meta charset="utf-8"><title>9樓D座：七彩小童泳衣　半價誘惑</title></header><body><h1>9樓D座：七彩小童泳衣　半價誘惑</h1><p>上個禮拜掃完童裝，咪以為咁快就可以收埋個銀包，事關今日仲有個泳衣開倉。女裝由性感比堅尼到保守花裙仔都有，而男裝則有泳褲同長袖保暖衣，當中有的是某大童裝名牌，亦是某大英國百貨有售的品牌，原本幾百蚊一件，家陣減到幾十蚊，買多幾件日日唔同款都仲有賺，數量有限，「掃」完即止！<br><br>記者：黃婉冰攝影：陳陶鈞<br>ImageKid：樂樂&amp;晴晴</p><p>(左)黑白間條扮海盜（適合半歲-2歲）<br> 原價$135　開倉價$68<br> 吹氣海盜船水泡<br> 原價$70　開倉價$42<br> 超罕男裝黑白相間全身泳衣，再襯埋隻海盜船，搞笑海盜look肯定成全場焦點。<br> <br> (右)甜甜士多啤梨（適合1-4歲）<br> 原價$105　開倉價$58<br> 鴨仔吹氣水泡<br> 原價$68　開倉價$38<br> 大大個士多啤梨，女孩子一定鍾意，露臍加上掛頸露背cutting，涼浸浸又夠sexy。</p><p>保暖泳衣（適合1-3歲）<br> 原價$230　開倉價$85<br> 想一年365日無分季節日日游水，呢套長袖保暖泳衣連四個骨泳褲就最啱，另有粉紅色女裝。</p><p>迷人短裙仔（適合4-8歲）<br> 原價$105　開倉價$58<br> 兩件頭設計襯上波浪花邊同一朵朵大花，重有最煞食嘅layer裙褲仔，出場一定高收視。</p><p>「螢」爆彩間（適合3歲）<br> 原價$39　開倉價$19<br> 防曬帽扮㗎仔<br> 原價$55　開倉價$28<br> 近年大熱嘅平腳泳褲仔，唔花巧但勝在螢光間條夠搶眼，襯埋頂可防曬傷頸仔嘅防曬帽，襯到絕一絕！</p><p>粉紅泳衣最fancy（適合半歲-歲半）<br> 原價$90　開倉價$48<br> 粉紅是女孩子的另一首選，腰側邊綴以一朵小花，簡單得來又幾鬼fancy。</p><p>立體蝴蝶花（適合2-3歲）<br> 原價$105　開倉價$58<br> 唔鍾意花花可以揀蝴蝶，裙仔邊和上身都車上立體蝴蝶，幾「突」出。</p><p>潮玩70's大花（適合3-8歲）<br> 原價$135　開倉價$68<br> 古老當時興，70年代大花圖案款式一樣咁有睇頭，有無少少沙灘小姐feel？</p><p>三色雙帶最襟興（適合4-10歲）<br> 原價$105　開倉價$58<br> 想搵襟興款式，有呢件交叉雙帶設計的款式，一件泳衣三個顏色，幾sharp！</p><p>花喱碌潛水艇（適合3歲）<br> 原價$39　開倉價$19<br> 紅噹噹都唔止，重要畫滿一隻隻潛水艇同魚仔，邊個夠佢搶？</p><p>petpet印花最cutie（適合2歲）<br> 原價$39　開倉價$19<br> 前面睇淨色好鬼齋，原來WinnieThePooh匿咗喺後面，望落仲盞鬼。</p><p>跳跳虎勁搶眼（適合6歲）<br> 原價$39　開倉價$19<br> 除WinnieThePooh外，仲有朋友仔跳跳虎，大大個一樣咁sharp醒。</p><p>BabyOutlet</p><p>地址：銅鑼灣糖街13號銅鑼灣商業大廈602B室<br> 電話：28904110<br> 營業時間：11:30am-7:00pm<br> 減價期：即日至4月30日</p></body></html>