<html><header><meta charset="utf-8"><title>　　細路爭演阿拉丁 - 李八方</title></header><body><h1>　　細路爭演阿拉丁 - 李八方</h1><p>迪士尼嘅《阿拉丁》（Aladdin）童話好多人都聽過，由細路仔主演嘅音樂劇版本又會係點呢？香港兒童音樂劇團會喺今年八月，搵一百八十個小朋友又跳又唱做畀你睇，仲有中英文版本㖭。<br> 劇團噚日進行入團遴選面試，入選者有機會成為公主、巫師，甚至係主角阿拉丁。有超過五十個三至十四歲嘅小朋友，分批喺導師面前唱歌跳舞，有人怕醜有人唔知醜，有人笑又有人喊，場面相當搞笑。其中着住米奇衫，今年六歲大嘅李錦明係迪士尼fans，仲識唱好多英文歌，難怪順利入選啦。劇團由𠵱家至五月初仍接受小演員毛遂自薦，有興趣者可致電25666677（香港兒童音樂劇團）安排面試。<br> <br> 傳真︰2623-9278<br> 電郵︰pf_lee@appledaily.com</p></body></html>