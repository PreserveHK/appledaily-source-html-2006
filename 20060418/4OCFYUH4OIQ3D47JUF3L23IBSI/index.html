<html><header><meta charset="utf-8"><title>花𡃁can：面膜鬥白鬥補水SK-ll白到兩截色</title></header><body><h1>花𡃁can：面膜鬥白鬥補水SK-ll白到兩截色</h1><p>美白面膜都分貴賤，平民用廉價版，幾十蚊有交易，叠水者用豪華版，幾百蚊先得一片！春夏屬美白佳期，貪靚女生係時候入貨，若一擲千金買貴嘢，冇效就呻笨咯！平平哋嘅cheap嘢？又怕敷爛面喎。唔使十五、十六，今次搵來真人測試，嚴選最有效補水美白紙面膜！<br><br>記者：盧家蕙<br>攝影：林栢鈞、楊錦文<br>ImageGirl：AllfromSalvador</p><p>測試方法</p><p>第一回合　鬥貼面舒服<br> 10位年齡介乎17-20歲嘅青春少艾，以抽籤方式試用6大品牌美白面膜。個個吼實Dior、SK-ll，因為兩者貴到飛起。最後待塵埃落定，即時敷上面，測試其貼面度、氣味、舒適程度等。<br> <br> 第二回合　鬥快見效<br> 20分鐘後，各人撕下面膜，睇吓有冇即時亮白及夠唔夠保濕。</p><p>第三回合　鬥多精華素</p><p>逐片擰出面膜精華素，睇吓可以裝滿幾多支5ml針筒。</p><p>賽後結果<br><br>補水至掂</p><p>SK-ll激光淨白面膜可調節細胞生化環境系統、血液微循環及黑色素循環系統，有效改善膚色不均、達到透亮白皙的效果。$480/6片<br> <br> 面膜size：24×22cm<br> 貼面及舒服度：「眼、鼻位好fit，大面都遮得晒，但敷上面10分鐘後開始揦。」<br> 即時見效：「唔覺白，好保濕，塊面仲滴緊水！」<br> 精華量：15ml</p><p>立即見效</p><p>~H2O+淨白面膜能高度補水，有效淡化色斑，令肌膚水潤淨白。$320/6片<br> <br> 面膜size：19.5×16cm<br> 貼面及舒服度：「偏窄及短，好易皺埋一嚿，氣味似椰青。」<br> 即時見效：「嘩，用完即時白到反光。」<br> 精華量：13.5ml</p><p>唔會面黃黃</p><p>OLAY美白煥采面膜可重塑膠原蛋白、美白、對抗黑色素和改善不均勻膚色。$159.9/5片<br> <br> 面膜size：21×19cm<br> 貼面及舒服度：「貼面，長闊啱啱好。」<br> 即時見效：「去咗唔少黃氣，又夠保濕。」<br> 精華量：12ml</p><p>24小時淨白</p><p>LANCOME極致科技美白面膜能24小時不斷釋放維他命C，去除黑色素。$490/6片<br> <br> 面膜size：27×20cm<br> 貼面及舒服度：「好貼面，水份充足且勁香。」<br> 即時見效：「好似白咗少少。」<br> 精華量：14ml</p><p>10分鐘搞掂</p><p>Diorsnowpure雪凝淨白修護面膜可於10分鐘內為肌膚注入美白成份，加強美白效果。$480/6片<br> <br> 面膜size：26×23cm<br> 貼面及舒服度：「CuttingOK，鼻位太長。」<br> 即時見效：「紅印即時冇咁明顯。」<br> 精華量：12.5ml</p><p>極速擊退色斑</p><p>Boots深海科技美白滲透面膜能極速深層擊退色斑、抑制黑色素、抗氧化及退去暗黃膚色。$180/5片<br> <br> 面膜size：23.5×21.5cm<br> 貼面及舒服度：「就得個鼻又遮唔晒個額頭，嘴位開得怪。」<br> 即時見效：「又真係白咗啲。」<br> 精華量：10ml</p><p>4日後<br><br>第四回合　鬥長線</p><p>各人連敷4天後，再睇吓邊隻美白效果最強！</p><p>查詢：<br> LANCOME28697518　<br> SK-II25823849　<br> OLAY25833583　<br> ~H2O+21473588　<br> Boots27389140　<br> Dior35211386</p></body></html>