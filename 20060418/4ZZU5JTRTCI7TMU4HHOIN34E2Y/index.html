<html><header><meta charset="utf-8"><title>3.5G最快秋季玩到？</title></header><body><h1>3.5G最快秋季玩到？</h1><p>由舊年「BREW2005Conference」講到今年「3GSMCongress」嘅HSDPA（3.5G）技術，相信好快會殺到嚟香港！因為3HK已成功喺3G網絡進行實時技術測試，並預計喺第三季完成有關升級工程。3HK表明，如果支援HSDPA嘅設備推出咗市場，咁就可隨時提供服務。</p><p>所謂HSDPA，其實就係進化版3G咁解！理論上，HSDPA嘅極速可達14.4Mbps，勁過10MB寬頻上網之餘，仲比3G快多38倍；而喺實際測試當中，雖然未達致所謂嘅「PeakSpeed」，但比較過3G串流播片，明顯發現HSDPA唔單止更為流暢，且畫質仲靚。曾發表過支援HSDPA嘅機種，包括SAMSUNG和BenQ-Siemens，相信當手機推出市面嗰陣，有關服務便會上場！<br> <br> 記者：尹謹基</p></body></html>