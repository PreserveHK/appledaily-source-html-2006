<html><header><meta charset="utf-8"><title>N3250銀色反擊戰</title></header><body><h1>N3250銀色反擊戰</h1><p>有留意開諾記新聞，就應該知道佢首部喺06年正式賣街嘅行機，一直只聞樓梯響；相反，水貨似乎爭氣啲，好似日前正式公布嘅N3250，水機早於3星期前已經賣街；至於行貨要等到4月幾先有，但換嚟一個好消息，就係行版將會多一款銀色，而且Software多好多，唔介意等多十零日嘅話，查實揀行機係更佳選擇。</p><p>除咗粉紅及黑色之外，今次特別喺行版先出現嘅銀色，感覺夠Cyber，與以往見慣嘅韓式摺機唔同，男女仔都啱Feel；同時，喺今次跟機送嘅Software裏面，好似「MP3鈴聲快剪」、「音樂百科全書」以及「組Band遊戲Punkwigs」等，亦聯繫到音樂主題，玩得又學到嘢，加埋特設機內嘅EQ均衡器、環境音效、低音強化及立體聲強化，論花臣絕對可同SEWALKMAN系列媲美！<br> 規格：GSM三頻、26萬色芒、200萬像素鏡頭、EQ均衡器、低音及立體聲強化<br> 查詢：Nokia（21366338）<br> <br> 記者：尹謹基</p></body></html>