<html><header><meta charset="utf-8"><title>官恩娜藝人電話卡通化</title></header><body><h1>官恩娜藝人電話卡通化</h1><p>官恩娜（Ella）噚日接受商台電話訪問，講番俾人盜用資料改密碼件事，Ella表示警方調查緊，不過佢已經用屋企人嘅名開咗幾張電話卡，以免再被人盜取電話資料。Ella話演藝界朋友嘅名會用卡通人物代替。<br> 當查小欣問佢唔怕傳短訊畀男友吳卓羲時錯傳畀其他人咩？Ella即刻口窒窒唔識答。唔知Ella又會用乜嘢卡通人物嚟代表吳卓羲呢？</p></body></html>