<html><header><meta charset="utf-8"><title>客戶可向營辦商索償</title></header><body><h1>客戶可向營辦商索償</h1><p>法律界人士黃國桐認為，客戶在已正常繳費的情況下遭停止服務，即使合約註明電訊營辦商有權隨時終止服務，客戶仍可向營辦商追討損失。<br> 「如果電訊公司喺簽約冇幾耐就發現出錯，短時間內終止服務，都話合理啲！但經過幾個月咁長時間先發現，客戶喺呢段期間又正常用到，消費者使用呢個服務嘅時間愈長，投資愈大，損失就愈高。」<br> 黃國桐指出，即使這類標準合約，通常由服務提供者訂定，消費者利益未受全面保障，但仍可視情理推翻不合理條款。「就算合約條款，保障到公司唔使負責，但可以由公平原則睇雙方嘅抗衡力量，係咪淨係着數埋一邊，繼而推翻原來保障服務提供者嘅條款，向佢追討賠償。」</p><p>不屬違反牌照條款</p><p>電訊管理局發言人回覆本報查詢稱，客戶被終止服務，一般涉及金錢及合約糾紛，並不涉及營辦商違反《電訊條例》或電訊牌照條款，故不屬該局調查範圍，用戶可直接向營辦商查詢或諮詢法律意見。至於有關公司的投訴，目前尚在跟進當中。<br> <br> 服務熱線<br> 電話：29908288<br> 傳真：23702192<br> 電郵：sservice@appledaily.com</p></body></html>