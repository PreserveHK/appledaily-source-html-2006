<html><header><meta charset="utf-8"><title>「奧雲」轉行東瀛舖切肉</title></header><body><h1>「奧雲」轉行東瀛舖切肉</h1><p>近年販賣時裝的SelectShop成行成市，原來食物界都有SelectShop，講緊嘅係全部食材都是由老闆精心挑選嘅雜貨店，呢間跑馬地日式雜貨店吸引到好多識食友專程揸車入嚟掃貨，店內首推純種和牛。</p><p>曾任吉之島採購　識入貨</p><p>老闆之一Owen曾經喺吉之島、八百伴等任職採購，識揀最抵食最靚嘅正宗和牛，賣嘅和牛係純日本種MasterKobe，全港零售商不出5間，其中最出名的神戶Q版的骰牛扒（$68/100克），屬超抵靚貨，1年賣接近3噸！店員仲會細心教客人點揀點煮，唔似大型超市見到都唔敢買唔敢試。店舖仲有大量日本水果例如日本靜崗蘋果、奇異果、青蘋果等，當然唔少得出名大粒鮮甜的巨型士多啤梨，至於獨家代理的清酒大吟釀、杯麵、湯麵、罐裝粟米湯等都係店主精心搜羅的日本筍貨。無論你係咪日本迷都值得入去逛逛。</p><p>a.日本士多啤梨（$138/2盒）<br> b.日本枇杷果（$98/盒）<br> c.「世界一」蘋果（約$50個）<br> d.王琳蘋果（$35.8/4個）　</p><p>精選日本湯麵，據講有客人最怕食湯麵，但試過後即返轉頭掃走過10包，麵質爽滑煙韌，值得一試。</p><p>店內有大量日式飲品如西柚、蘋果、蜜桃汽水，仲俾我搵到罕見的樽裝日本寶礦力限量地圖版！（$14.8/樽）</p><p>一番食材（28918966）<br> 地址：跑馬地成和道昌明街1-3號地下A舖<br> 營業時間：9am-9pm</p></body></html>