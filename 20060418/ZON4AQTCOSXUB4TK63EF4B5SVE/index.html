<html><header><meta charset="utf-8"><title>李思欣BBQ趕睡魔</title></header><body><h1>李思欣BBQ趕睡魔</h1><p>李思欣呢排都忙緊拍攝無綫新劇《搜神傳》，噚日仲捱咗一晚通宵，返屋企休息三個鐘之後又急急腳蒲頭，同媽媽一齊去到大埔同班fansBBQ慶祝復活節兼影迷會網站成立。雖然李思欣好攰，仲着到成身白雪雪，不過佢仍然堅持親手燒嘢食畀fans，唔怕整污糟套衫，真係唔話得﹗</p></body></html>