<html><header><meta charset="utf-8"><title>嘩嘩妝物：跟化妝師逛街　$20正貨一籮籮</title></header><body><h1>嘩嘩妝物：跟化妝師逛街　$20正貨一籮籮</h1><p>平時推介嘅妝物，一件動輒都要百幾蚊，唔少學生朋友都大歎︰「學生妹冇乜收入，點至揀到又平又正嘅化妝品呀？加上就嚟搞謝師宴，點可以用最平嘅化妝品去化一個唔失禮嘅妝呢？」要平，每件廿蚊夠唔夠平？想知點揀，即跟星級化妝師ZoeFan落舖行轉，睇吓佢點揀$20之下嘅正貨。<br>記者︰劉昱蘭<br>攝影︰譚盈傑<br>Model︰Lin、Kathy、Crystal、Gigi（Salvador）</p><p>教你買平嘢</p><p>今次Zoe帶我哋去香港較大嘅兩間連鎖化妝品零售店揀貨，一入到去就東試試西摷摷，仲好熟手咁將唇膏眼線逐一畫上手試，最後畀佢揀咗唔少好貨推介畀大家。</p><p>胭脂　最緊要出色</p><p>喺面上輕輕一掃已分優劣，見到好多胭脂碎留喺盒邊嘅就唔係咁好。再試上手睇吓夠唔夠色，平胭脂一般都要掃4至5次先出色。</p><p>推介</p><p>眼影　顯色又持久</p><p>主要睇滑唔滑同上唔上色，色靚唔代表持久度高，咁平貨持久度當然冇名牌貨咁好啦。</p><p>推介</p><p>唇彩　要爽唔黏</p><p>$20靚色唇彩選擇多過唇膏好多，而且最啱學生用。只要在手背上輕推，便知黏定爽。</p><p>推介</p><p>粉餅　應貼服滑溜</p><p>Zoe建議學生哥買乾濕兩用粉餅，連粉底液都慳番。最緊要睇吓嚿粉會唔會散，測試貼面度、厚度同滑溜感。</p><p>推介</p><p>眼線筆　一定要blend</p><p>試上手感受筆芯軟硬度，眼線成日都會blend開當眼影，所以一定要試好唔好推。</p><p>推介</p><p>眉筆　色要實</p><p>喺手背畫4至5條直線，睇吓底色同蠟會唔會分開，蠟變成一點點就係劣貨，色夠實就係正貨。</p><p>推介</p><p>真人試色實況</p><p>Zoe'sProfile</p><p>BeautyTech化妝師Zoe入行兩年半，已與不少明星藝人合作，經常拍檔嘅有官恩娜、梁洛施、甄子丹等。</p><p>有冇買平貨？</p><p>Shoplist︰<br> （a）卓悅29836222<br> （b）SaSa　28810303</p></body></html>