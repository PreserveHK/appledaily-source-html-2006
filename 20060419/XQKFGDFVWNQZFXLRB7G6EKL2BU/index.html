<html><header><meta charset="utf-8"><title>買芒送Printer</title></header><body><h1>買芒送Printer</h1><p>現時行過腦場就知，電腦LCD有幾咁熱賣，有啲直頭成間舖都係賣LCD，不過競爭自然好大，即使大廠如三星LCD都要諗計，最近就見到代理搞咗個優惠，只要喺高登買三星17吋型號LCD，就可以免費換領三星雷射打印機ML-1610，原價都要$980，即係買隻芒就平咗成千蚊，都算幾抵玩！至於型號，可以選擇760BF，規格都係上上之選擇，反應時間只有4ms，都係賣$2,780！<br><br>記者、攝影：許福合</p><p>中價CPU海鮮價</p><p>自從AMD及Intel兩大處理器廠牌大玩冧價後，兩家陣營之處理器除擁有高速時脈嘅處理器外，亦都各自有最抵玩Product，務求搶佔對方手上市場佔有率；AMD嘅Athlon643000+同Intel嘅P-D805，喺目前市面上，算係較為受用家歡迎嘅處理器，尤其係P-D805更為搶手，以處理器時脈速度及穩定性嚟計，始終最受用家歡迎，好多人出新機，舖頭Sales都力推呢款處理器。IntelP-D805最低曾試過跌至$950，而Athlon3000+更見過$900，不過可能太搶手，近期竟然回升番超過$1,000，砌機預butget就要留意。</p><p>售賣點：Centralfield（23870272）<br> 地址：深水埗高登電腦商場1樓10-16a號舖</p></body></html>