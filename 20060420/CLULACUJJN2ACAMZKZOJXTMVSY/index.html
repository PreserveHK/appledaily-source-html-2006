<html><header><meta charset="utf-8"><title>女人BLOG：誠惶誠恐打野戰由後樓梯開始……</title></header><body><h1>女人BLOG：誠惶誠恐打野戰由後樓梯開始……</h1><p>犯賤！高床軟枕，任你男上女下左推右擒都舒舒服服，但有些人卻總愛迫在狹窄車廂偷摸才覺過癮。有人怕被偷窺，有人愛「怕被偷窺」那種刺激感，Cat屬前者，可是她的丈夫Dick卻不愛家裏閨房，由家中客廳搖到廚房，再衝出家門來到車廂後座、商場廁所，最離譜的場地，竟然是大廈的後樓梯。「每『砰』一聲也會帶來刺激快感！」「砰」，那不是肉體的撞擊聲，而是住客出入後樓梯，太平門開關的聲音。害怕給人撞破，卻硬要在家外幹這種事，這應該算是精神上的SM。<br>記者：馬慶武<br>攝影：何家亮</p><p>Out：「女人無才便是德」，In：「女人身材要了得」，可見現代女人真的唔易做。哪怕年介23到64，無時無刻都在追趕潮流，最新熱門話題──瑜伽意外，妳不得不知；36.24緊貼大勢，唔想甩骱嘅妳，一定要睇！</p><p>精神虐待更駭人</p><p>虐待，不一定只是肉體上；有時沒有疤痕，精神上的虐待更駭人。「我老公從來唔會用暴力，而我哋感情上亦無問題，我知佢只係想喺『口淡淡』時尋刺激。但我真係好怕，成日提心吊膽好辛苦。」這時候，女人格言又來：「佢只係喺我身上尋刺激，佢唔搵第二個女人，因為愛我！」不敢完全否定，但要找一個女人肯和自己在後樓梯做愛，相信不是一件易事。</p><p>我反抗他硬闖</p><p>「嗰晚我好夜先出去倒垃圾，大約凌晨兩點左右，Dick藉詞為免危險陪伴着我，怎料到了後樓梯佢突然從後擁着只穿薄薄睡衣嘅我，然後吻向我條頸、耳珠，手已由上游走到我嘅敏感核心。」原來陶醉的Cat突然動氣地說：「癲嘅咩，雖然後樓梯唔算污糟，但係點可能喺度做。我當時叫住佢唔好，但係佢就係咁摷係咁錫，搞到我成身都軟晒。」抗拒？只聽過「牛唔飲水唔㩒得牛頭低」。Cat繼續帶點不願意地「炫耀」着：「之後Dick拉咗我去梯間位置，完全唔理我反抗就從後而進，佢褲都無除，淨係拉開拉鏈，佢扯開我條Under就嚟。做到一半，突然『砰』一聲（是關門聲），我哋以為有人入嚟，即刻整番好啲衫準備走，點知原來只係大風，嚇一跳之後佢都無晒Mood，返到屋企都無完事，但我就鬧足佢一晚。」鬧？不是說得很High的嗎？「我鬧佢，佢只係答：『怕咩吖，都無人，你唔覺得好玩咩？』老實講，嗰一刻真係有啲High！」Cat說，現在回想真的有點害怕，怕被鄰居看到、怕被警察控告，想到沒面子，她說以後也不會讓Dick再做這種事。</p><p>有家不歸愛爆房</p><p>心癮，永遠由淺入深。Cat說拍拖後性生活正常，結婚前Dick已自己租屋住，戰場不缺，那時的性交模式正常不過。結婚3年，兩公婆已買樓自住，新居的廁所客廳廚房都能帶給Dick新鮮感，這樣做愛才會做不厭。屋企面積不大，好快玩厭，Dick又有新主意，就是到時鐘酒店「爆房」。由較高尚的九龍塘，爆到九龍城、尖沙嘴，Dick已提不起勁在家中做愛。「其實耐不耐搞吓新意思我何止唔覺反感，仲會覺得幾浪漫㖭。但我唔明點解屋企舒服乾淨佢唔鍾意，鍾意去啲唔知咩人瞓過嘅時鐘酒店搞！」Cat說自己不喜歡到時鐘酒店，可能心理作用，登記阿姐總會用奇怪目光斜視她，還有她連涼也不敢沖：「可能平時返屋企都係沖乾淨涼着晒睡衣先嚟，估唔到我唔沖涼又為佢帶嚟新意，佢最鍾意攞起我條裙就嚟，唔只唔除衫，有時鞋都唔除佢話仲興奮。」</p><p>挑戰野戰之巔</p><p>時鐘酒店還是室內，Cat勉強還可以陪Dick癲，但上年聖誕節長假，因為Dick的家人從外國回港遊玩，便租了一部車。「我有車，我有壓抑需要發射……」（歌詞）果然，Dick有壓抑，亦需要發射，租了車那晚便急不及待帶Cat上山挑戰野戰之巔──飛鵝山。「嗰架係7人車，可能仲未開始假期，所以山上都無乜車。我哋駛咗上一個好似天文台嘅地方，熄晒燈。我諗住都係遊吓車河傾吓偈啫，點知佢又想嚟。」Cat說：「將後座變做床，佢一邊錫我一邊想剝我衫，但我唔畀，佢唔只男上女下咁簡單，仲想我騎喺佢身上，我怕俾人睇到，全程都縮低。唔知係咪我一邊做一邊驚，嗰次佢好似做得特別耐，我當時個心只係希望佢快啲完。」Cat坦言這次完全沒有快感，因為一來怕被人偷拍放上網，二來又怕弄污車廂要賠償。沒有高潮，沒有興奮，說的是Cat；Dick卻像吸毒一樣，迷上了。往後的日子，Dick常游說Cat上山，「我不情願，但日常生活中我感受到佢好愛我，所以我應該遷就吓佢嘅，不過唔可以成日囉！」不知聽過多少次，遷就、容忍，換來的永遠不會是互相體諒的結果，只會成為問題嚴重化的開端。</p><p>性冷感見心理醫生</p><p>愈趨嚴重。Dick，一切還是正常，平時對Cat亦百般呵護，每日放工回家吃飯，是顧家的好丈夫，只是，他已經對正常性交失去興趣。雖不會時常租車，卻常到時鐘酒店「頂癮」，這其實已經對Cat造成很大困擾。「我嗰排成日諗，佢會唔會只係想做愛？仲愛唔愛我？我唔同佢做佢會唔會出去搞？係咪我唔夠樣靚身材正，所以佢要搞咁多花臣？」Cat說有一段時間她經常失眠。自己不喜歡，卻因為害怕老公「谷住」而提出往時鐘酒店，心情極為矛盾，漸漸更好像有點性冷感。幸好，Cat懂得從正途尋求解決方法，「最嚴重嗰排我睇過心理醫生，醫生叫我帶埋老公去睇，當然Dick唔肯啦，但係見過醫生幾次之後，心情真係放鬆咗啲啲，盡量接受囉。」</p><p>酒精催化廁格野戰</p><p>Dick又來新刺激了。這次的地點是商場廁所！當然不是一格格的男女廁，而是傷殘人士專用、較闊落的獨立格。成事的催化劑是酒精，確實相信只有神志不清的人才會做出如此「劣行」。「𠵱家諗番起都覺得恐怖。嗰晚佢有個舊同事結婚，個新娘仲幫過我做伴娘㗎。我哋成班Friend玩到散席都仲未走，隊到個個都好Wing，我連直線都行唔到。」Cat說着當晚廁格激戰的事發原因：「之後我頂唔順要嘔，咪衝咗入去商場，個傷殘人士廁所打開咗，我諗都唔諗衝入去，嘔完之後先發覺原本幫我掃緊背嘅Dick，對手已經愈掃愈低，呢次我真係無力反抗，我又驚污糟唔敢坐低，佢就將我件晚裝拉開晒，我哋就咁企喺度做，我諗十幾分鐘度啦。第二朝瞓醒真係覺得自己發癲，咁都做得出。」Cat事後最怕的是──Dick會愛上商場廁格。</p><p>幸運休戰期</p><p>事態發展愈趨嚴重，幸運之神終來臨。訪問時，Cat已經懷了兩個多月身孕，「我真係相信呢個BB係神派落嚟打救我嘅，自從我有咗之後，Dick已經無要求我去邊度邊度做，仲喺屋企同我做過㖭。」感到幸福滿溢的Cat像得到了解脫，像一個債務纏身的人突然中了六合彩一樣，鬆一口氣：「Dick𠵱家仲會就住我嚟做，又好驚整傷我，平時更加錫我呵我，我真係覺得好開心。」希望，Dick真的玩夠了，戒掉了這特殊癖好。雖不是傷天害理的事情，但野戰這回事卻曾為Cat帶來極大困擾。只怕Dick只視這新生命為一次新刺激，刺激過後又再無止境的追尋精神上的SM，到那時候，便不能再逃避了。</p><p>尿液也可染性病</p><p>性病及皮膚科醫生黎湛暉：「基本上只要係性病病人嘅性器官接觸過嘅地方、物品，再接觸到其他人的性器官，便有可能把性病傳染。最容易傳染嘅係喺皮膚外生長嘅，例如三角蚤。另外淋病更會透過患者用過嘅毛巾傳染，甚或可能透過患病者的尿液接觸過嘅地方，如坐廁板傳染，不過都係要咁啱性器官接觸到先會傳染。」</p><p>野戰令性慾旺盛</p><p>臨床身心行為學家李寶能：「人係動物，天生係喺自然界生活，但係因為不斷進化，𠵱家已經係住喺城市嘅動物。但係動物本能不能改變，好似人類仍然好勇鬥狠，但係不主張戰爭，所以就轉變成不同的比賽，甚至衍生出搏擊等活動。所以人類有在屋外做愛的衝動都屬正常，唔算變態，可能會令人更有活力，性慾更旺盛，甚或更容易受孕。但如果人類體驗過『野戰』嘅情趣之後，可能更難喺屋內感到性交嘅樂趣。」</p></body></html>