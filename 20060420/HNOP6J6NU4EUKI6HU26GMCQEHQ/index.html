<html><header><meta charset="utf-8"><title>曾英國點相</title></header><body><h1>曾英國點相</h1><p>上年年尾上市嘅廈門港（3378），噚日公布首份成績表，董事長曾英國首次露面。話說上年佢哋招股，曾董只係用視像會議同班記者隔空傳音，只有少數好似華華咁好彩嘅行家，先有機會見到佢做個訪問。<br> 而佢噚日第一次公開見傳媒，交換卡片時，佢都好認真咁睇吓記者個名，點吓相，事關日後仲有機會來往。不過，人老咗梗有啲老花，所以先會俾攝記捕捉咗呢個咁趣怪嘅鏡頭。<br> 梁鑑章攝</p></body></html>