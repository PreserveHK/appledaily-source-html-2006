<html><header><meta charset="utf-8"><title>陳奕迅乖女跟身</title></header><body><h1>陳奕迅乖女跟身</h1><p>陳奕迅（Eason）最近推出新歌《落花流水》，反應唔錯，日前佢仲坐喺架大貨櫃車上面拍MV，最搞鬼係佢件T恤印有愛女陳康堤張相。雖然當日落大雨，Eason要着多件衫先可以保暖，難得佢唔怕大風大雨，積極投入拍攝，每拍完一part仲即刻緊張咁捉住導演研究一番㖭！Eason話：「作詞人以落花同流水比喻男女間嘅愛情態度，我覺得好貼切。」</p></body></html>