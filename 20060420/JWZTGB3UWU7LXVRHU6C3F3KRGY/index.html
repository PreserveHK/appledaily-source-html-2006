<html><header><meta charset="utf-8"><title>嚇襯你：S-Class似Maybach月賣193部</title></header><body><h1>嚇襯你：S-Class似Maybach月賣193部</h1><p>一直站穩豪車界的前列位置，又以一批歐洲製造的寶馬，05年尾以7系出擊，賣車成績一枝獨秀，惟踏入2006年的頭3個月，過百萬身價嘅平治新S-Class就獨領風騷；若然計番下至目前為止兩者的銷售總計，無論係3月份，或者頭3個月合計，平治新S-Class分別以193部同總計325部勝出，較寶馬7系的21部同104部的總數多出好多。有咁好的記錄，筆者曾經請教過唔少車行中人，佢哋都異口同聲咁話呢一代新S-Class，有至頂級Maybach的影子，計落兩者的價錢，部S-Class又真係好抵買喎。（吓，抵買？最平嘅S350都要$1,250,000！）<br>唔少人都覺得車市表現不健康，皆因中、高價車的銷量為主導，反之價廉慳油的小車及家庭車卻表現一般。雖然說話係咁講，但可以印證到香港始終有班有錢人撐住個車市，繼續令個車壇表現欣欣向榮。<br><br>記者：陳偉林</p></body></html>