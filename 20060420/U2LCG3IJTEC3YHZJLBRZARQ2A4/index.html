<html><header><meta charset="utf-8"><title>陳豪、元彪鬥跳樓</title></header><body><h1>陳豪、元彪鬥跳樓</h1><p>陳豪和元彪昨日到石硤尾拍攝無綫新劇《通天幹探》外景，劇情講卧底警察陳豪跳樓追賊，他親身演跳樓場面，但其他超高難度的動作則由替身上陣。</p><p>想拜元彪為師</p><p>飾演落難差人的元彪，於現場不時與武術指導討論特技動作，又盛讚陳豪，他說：「陳豪又高大又有型，不過我都有提佢拍動作時小心啲。」<br> 陳豪笑說：「呢場跳樓戲已經係成套劇最小兒科嘅一場喇，其實好多動作場面為咗真實啲，都要親身上陣。拍呢套劇仲有大把嘢學，遲啲要學跳舞，又要學魔術同溜冰。我仲要同黎姿喺溜冰場上面轉圈，真係好考平衡力。」提到獲元彪稱讚高大又有型時，他說：「好彩有彪哥睇住咋，其實我都想向彪哥拜師，不過驚佢唔收我。」<br> 採訪、攝影：藍文浩</p></body></html>