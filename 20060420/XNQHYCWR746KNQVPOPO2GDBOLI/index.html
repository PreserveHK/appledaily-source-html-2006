<html><header><meta charset="utf-8"><title>凸點：全城力撐Big爆袋</title></header><body><h1>凸點：全城力撐Big爆袋</h1><p>小家諗法：傾盡全力買名牌手袋，無非望途人昅多兩眼，一擲千金對象Size自然應大則大；冠冕堂皇理由：今季各大品牌全力催谷大手袋，唔計時裝騷，揭開時裝雜誌《Spur》、《Vogue》，頭十幾版廣告，Model個個手執巨無霸手袋；而且，隨身物愈來愈多，iPod、PDA、PSP、雜誌、化妝袋……入手大袋理由相當充份；不過，都不及名模周倩圮一句：「工作需要嘛！」應景，所以話，女人購物使乜理由。<br><br>記者：陳慧茵<br>攝影：陳盛臣<br>示範：周倩圮<br>場地：CafedesArtistes（25263880）</p><p>周倩圮：名牌手袋質料靚啲襟用啲，值得投資，不過我唔鍾意大大隻Logo款，含蓄啲，識嘢嘅人都會一睇就知。</p><p>潮星名牌撐大袋</p><p>大手袋方便做Show</p><p>周倩圮（Samantha）屋企手袋存貨量60個，講起手袋已即如世間所有雌性動物一樣滔滔不絕。「今季大手袋好Hit，不過Model界其實好早已人人一個大手袋，方便做Show嘛。」做Show，行Catwalk也，當然唔係純粹ShowOff咁簡單。「好似我咁，工作需要會帶大量化妝品、打底物品例如Underwear、NudeBar、ChangingScarf（更衣時遮蓋面上化妝免沾污衣服），最厲害試過一次過袋黑、白、金、銀4對鞋出門，大手袋除咗方便工作，平時出Trip或者襯CasualWear去Shopping時都好啱用。」</p><p>揀Basic款最穩陣</p><p>Samantha係Balenciaga忠實擁躉，香港未流行Motorcycle時已獨具慧眼行先入貨，兩年間買足8個，「買名牌手袋前我會諗清楚個款究竟襟唔襟興，除非成日諗住換款，用完拎去Trade-in，否則揀Basic款就最穩陣。」Samantha講得出做得到，今時今日仍然Motorcycle不離身，不過始終係女人，春夏自然有入新貨，「咁今季都買咗SissiRossi嘅洗水藍同粉紅色，貪佢質地軟熟價錢合理嘛，另外YSL嘅Yvis同Chloe嘅Edith我都好想買。」</p><p>中Size袋襯矮細女</p><p>配襯方面，Samantha亦有心得分享：「大手袋最好襯CasualWear，簡單T恤牛仔褲加件皮褸已經好好睇，另外襯長短裙都無問題，唯一係千祈唔好襯西褲囉，太斯文嘞。」Model就話有標準身形襯大袋唔會論盡，矮細香港女士點算好？「時裝嘅嘢最緊要唔好盲目，好多牌子手袋都有大中細Size揀，身形嬌小嘅可以揀個中Size吖，又或者襯番對高踭鞋，最緊要啱番自己比例。」</p><p>Wardrobe：黑白波點連身裙　未定價（Fendi）</p><p>Wardrobe：黑色高踭涼鞋$3,580（Fendi）</p><p>小眾之選</p><p>有人對超級名牌嗤之以鼻，好彩，仲有大量低調品牌遍布各大高格調SelectShop，勝在存貨量小，撞袋機會低，暫時。</p><p>各界點撐大袋？<br>藝人撐：Stephy開工裝備一袋過</p><p>做嘢好多時要自備衫、鞋、化妝品等等，孭大袋可以一次過放晒所有雜物，新寵係尖沙嘴買嘅紅色格仔袋，間格實用又夠大，新歌《十分愛》都出動埋呢個私伙。</p><p>名模撐：琦琦要袋BB相簿</p><p>屋企有十幾個大手袋，工作需要會袋好多化妝品、化妝掃等，仲會隨身攜帶BB同老公嘅相，最愛Hermes的Birkin，另外Mulburry同BottegaVeneta大袋都係我心水。</p><p>闊太撐：傅明憲最怕轉袋</p><p>今年好興大手袋，尤其係Well-Structured款式，大袋潮流亦會蔓延至秋冬，用細手袋轉袋時就要重新砌過晒啲物品，大手袋方便啲，仲唔使成日轉袋㖭。</p><p>形象設計師撐：KaKa懶執袋</p><p>我好鍾意用大手袋，一來方便工作，二來自己懶執袋，LV、Chloe、GIORGIOBRATO（Joyce有售）、MartinMargiela同MatthewWilliamson都係我心水。</p><p>shoplist</p><p>BottegaVeneta	（25760868）<br> Chloe（29181686）	<br> Fendi（25241339）<br> Prada（25222989）<br> Gucci（25766918）	<br> YSL（28680092）	<br> OnPedder（21183489）<br> Joyce（25235944）<br> HarveyNichols（36953388）</p></body></html>