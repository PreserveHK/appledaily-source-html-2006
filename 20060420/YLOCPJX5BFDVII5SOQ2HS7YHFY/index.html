<html><header><meta charset="utf-8"><title>Nokia3G機王　變發聲字典　4部N70送畀你</title></header><body><h1>Nokia3G機王　變發聲字典　4部N70送畀你</h1><p>講到尾，都係科技嘅錯！記得古人以竹柬為書，獸毛為筆，喺閱讀之餘更練得一手好書法！不過，科技令人慳番唔少時間，甚至導人向「Hea」！講緊嘅就係N70，今日《蘋果日報》聯同Nokia送出4部黑色N70連強化版軟件套裝，其中內置嘅發聲字典、E-Book，足可讓你輕輕鬆鬆咁閱讀。只要連過今日兩關遊戲，再Fax過嚟畀我哋，獎品就有機會到你手！<br><br>記者：陳國輝<br>攝影：陳盛臣<br>ImageGirl：Joey</p><p>今次N70由銀色再追加黑色，雖然睇起嚟少咗以前嗰份Cyber感，但就換嚟一身剛陽打扮！除咗顏色唔同，最近諾記仲推出咗「強化版軟件套裝」，裏面包括一張512MBRS-MMC卡，內置咗6款Series60軟件，當你搭車或等人嗰陣就可以拎出嚟玩，動動腦筋，夠你慢慢Hea啦！</p><p>發聲字典夠實用</p><p>「強化版軟件套裝」特別為N70玩家而設，內容包括發聲字典、Lifeblog、PhotoRite、影像來電以及兩款遊戲。喺手機分唇嚟講，發聲字典比較實用，佢唔單止能夠幫你查詢一般生字，並教你讀出純正嘅英語發音，而且每個字仲有例句提供，可算細心詳盡；如果想益智啲，亦可以玩𠵱家幾Hit嘅數獨遊戲，或者聯同4名死黨，連結Bluetooth開雀局，一家殺三家！</p><p>200萬像玩埋3G</p><p>黑魂版N70跟銀色版一樣，機背配置一枚200萬像素鏡頭連閃燈，而且影相嗰陣仲具備多達20倍數碼變焦，想拉Wide影風景，或者拉近影微距，都可謂毫無難度；至於機面嘅VGA鏡頭，特別為3G而設，但亦提供咗兩倍數碼變焦，不論你傾緊VideoCalls抑或玩緊自拍，同樣夠晒方便。</p><p>PROFILE</p><p>制式：WCDMA/GSM三頻<br> 體積：108.8×53×24mm<br> 重量：126g<br> 屏幕：26萬色芒<br> 通話時間：約210分鐘<br> 備用時間：約264小時<br> 主要功能：3G視像通話、200萬像素鏡頭、20倍數碼變焦、RealPlayer媒體播放器、藍芽耳機及傳輸、xHTML瀏覽器、對講機功能<br> 售價：$3,598（淨機）<br> $268（加強版軟件套裝）<br> 查詢：Nokia（21366338）</p><p>遊戲篇<br>第一關：玩數獨</p><p>．每一直行、橫列，分別填上1至6數字，每行及每列數字均不可重複。<br> ．每個「六宮格」內，同樣填入1至6數字及不可重複。<br> ．參加者只需推斷出圖內3個紅色方格裏正確數字，再填於參加表格內便可。</p><p>第二關：選擇題</p><p>根據本文介紹資料，選擇下列3條問題之正確答案。<br> <br> 1.以下邊項唔係「強化版軟件套裝」嘅程式？<br> A.對講機<br> B.發聲字典<br> C.Lifeblog<br> <br> 2.N70機面鏡頭支援幾高解像度？<br> A.1600×1200<br> B.720×640<br> C.640×480<br> <br> 3.N70機背鏡頭支援幾多倍數碼變焦？<br> A.20倍<br> B.16倍<br> C.10倍</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭4名參加者各得到NokiaN70手機一部連512MB記憶卡。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及Nokia員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。<br> ＊得獎名單將於4月24日（星期一）於本版內公布</p></body></html>