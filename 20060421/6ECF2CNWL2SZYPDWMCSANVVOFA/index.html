<html><header><meta charset="utf-8"><title>平治C230SportsVersion加小料40萬夠照</title></header><body><h1>平治C230SportsVersion加小料40萬夠照</h1><p>我想問你一條問題，買車首要條件係咩呢？你肯定會答我一定要靚仔，但畀我揀就梗係要大件夾抵食，即是以最吸引價錢去換取最多東西。哈，新抵港的C230SportsVersion果然做得到喎！外觀加咗包圍和17吋軨都算喇，有埋泊車感應和電控記憶駕駛席，咁多設備都係40萬，咁你話係咪夠晒照喇。</p><p>增設備玩升級</p><p>新C230SportsVersion最大賣點係SportsPackage包圍和17吋五幅式跑車合金胎軨，令人望落好有SportyFeel外，它還加入了Parktronic泊車感應器及駕駛席電控記憶調校這兩項標準設備，前者可令你泊車時全無後顧之憂，後者則可為你帶來最大的方便，以上是我對新車的正面評價。至於不滿的地方，則是試車的中控台桃木裝飾跟車廂色調看似格格不入，若用回黑色或有MetallicFeel嘅款式，相信效果會更好。</p><p>7G-TRONIC好玩</p><p>核心動力是那台2.5公升V6偈（馬力204匹），波箱卻是一套7G-TRONIC的7前速半自動款式，行車時要手動或全自動也可以，真的稱之為悉隨尊便，至於經過強化的跑車懸掛和制動系統，也可增強行車穩定性和制動效能。<br> 記者：鄭達基<br> 攝影：袁國基</p><p>平治C230規格</p><p>引擎：2497ccV6DOHC<br> 馬力：204ps/6100rpm<br> 扭力：25.0kgm/2900-5500rpm<br> 傳動：7G-TRONIC半自動波<br> 售價：$393,000起<br> 查詢：仁孚行（28957339）</p></body></html>