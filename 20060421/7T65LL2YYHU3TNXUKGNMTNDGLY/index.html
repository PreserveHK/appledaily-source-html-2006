<html><header><meta charset="utf-8"><title>泰國手信勝地$10即食甜品最搶手</title></header><body><h1>泰國手信勝地$10即食甜品最搶手</h1><p>去完泰國旅行，對泰式食品食過翻尋味？可以去九龍城泰國雜貨店掃貨！呢間同心雜貨專賣泰國地道食品及零食，價錢同泰國差唔多。呢度除咗零食及地道食品之外，仲有日用品、醃料、雜誌及按摩膏等。最受歡迎係門口10蚊份嘅袋裝即食甜品，其中最受歡迎有芒果糯米飯、千層糕及三色冰，材料一星期來貨3次，即日做，即日賣，賣唔晒就即日扔掉，用保鮮袋包紮密封，非常新鮮。</p><p>同心泰國雜貨（27164838）<br> 地址：九龍城打鼓嶺道11-13號地下</p></body></html>