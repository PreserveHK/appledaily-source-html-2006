<html><header><meta charset="utf-8"><title>千嬅連環開拖賀尾場<br>側田Fans治抑鬱淚濕下巴</title></header><body><h1>千嬅連環開拖賀尾場<br>側田Fans治抑鬱淚濕下巴</h1><p>側田前晚演出尾場個唱，嘉賓楊千嬅兩度罵他，又當眾派助手的喜帖炸側田，之後側田不願拖她手，激得女方再發惡。最後側田感謝歌迷支持時，不禁大灑男兒淚。</p><p>側田前晚在紅館演出尾場「JustinTwoGoodShows」，作為最快踏足紅館開騷的新人，連被拍得M字額都沒有哭的側田，直到前晚唱至尾聲時，終忍不住流下男兒淚，而他亦自評表現值九十九分。</p><p>台上忽接炸彈</p><p>側田獻唱《我不是好人》時對歌迷說：「係你哋治療我，最初我返香港後，個人好悲觀好灰，係你哋畀好多開心我，醫好我，我會作多啲好歌……」側田說到此忍不住灑下男兒淚，淚珠滴濕下巴。慶功上他說：「番說話平時好少講，都唔知會喊，我個人偏向悲觀。」問他可曾想過自殺，側田說：「我係悲觀唔係蠢，自殺會令我阿媽好傷心，會落地獄㗎。」<br> 楊千嬅前晚再扮新娘上台，先是作勢拋花球，其後又拿出助手的喜帖派給側田，二人合唱《有過去的女人》時，千嬅欲伸手讓側田拖着，側田竟沒有伸手應接，激得千嬅罵他：「乜你咁冇社交禮儀㗎。」</p><p>拒提秋官禿頭</p><p>提到鄭少秋被拍得禿頭真面目，側田聞言有點不快謂：「唔講。」被問到可會與秋官合組聯盟，側田說：「黐線，唔講呀，𠵱家好少睇呢啲。」<br> 側田表示支持立法禁止偷拍藝人居所之內，他說：「影入屋企同影家人都唔好，就算影係合法都要對得住良心。」問他是否很同情秋宮，側田說：「唔講，nocomment。」有指側田在個唱上戴白色帽，似以膠紙黏着防M字額曝光，側田說：「唔係膠紙，係頂帽嘅牌子。」<br> 採訪：王連連　攝影：陳偉權</p></body></html>