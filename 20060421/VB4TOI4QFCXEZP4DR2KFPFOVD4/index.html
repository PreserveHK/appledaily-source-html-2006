<html><header><meta charset="utf-8"><title>幹探出車不利　肉感韓女呵陳豪</title></header><body><h1>幹探出車不利　肉感韓女呵陳豪</h1><p>無綫新劇《通天幹探》日前在尖沙嘴拍攝一場槍戰戲，主角陳豪的私人座駕於現場無故出意外，幸之後有性感韓國女遊客索簽名和挽手合照，算是少少補償。</p><p>陳豪、蒙嘉慧和香港先生高鈞賢等，日前清晨於尖沙嘴拍攝《通天幹探》一幕追捕賊人和槍戰戲份。陳豪當日自行駕車到達現場，將車泊於天文臺道後即往更換戲服，當其他演員正於旁邊閒聊時，竟發現陳豪的萬事得座駕溜前，雖然眾人嘗試挽救，不過最後車輛仍撞向前方的防撞欄。</p><p>撞向防撞欄</p><p>陳豪回到現場後顯得一臉錯愕，即上車倒後，一眾男演員亦幫忙推車，不過陳的座駕卻再次死火溜前撞向防撞欄，幸未有傷及其他演員。事後陳豪一臉無奈地說：「好彩淨係個車牌裂咗，其他部份都冇事。其實架車九二年出廠，已經行咗八萬幾公里，加埋之前我跟人玩完甩尾，可能咁樣所以今日溜前啦。」</p><p>站在旁起哄</p><p>之後陳豪即與蒙嘉慧等演員拍攝持槍追賊戲份，吸引大批途人圍觀，其間不少打扮性感冶艷的女途人向陳豪行注目禮，之後更有一名身穿低胸裝的韓國女遊客要求和陳豪及郭耀明合照，該女遊客又俯身蹲在陳豪面前要求簽名，其他演員即在旁邊起哄，令陳豪面紅耳赤，十分尷尬。<br> 採訪、攝影：藍文浩</p></body></html>