<html><header><meta charset="utf-8"><title>備戰紅館騷　澄清老友冇餡<br>倫永亮：憶蓮好打過我</title></header><body><h1>備戰紅館騷　澄清老友冇餡<br>倫永亮：憶蓮好打過我</h1><p>倫永亮的紅館個唱下周五開鑼，他連日埋首綵排，日前與李國祥在全港獨有價值八十五萬的小丑琴前練習。對於盛傳表演嘉賓林憶蓮再度懷孕，倫永亮即代好友否認，並指憶蓮好打過自己，應付演出絕對沒有問題。</p><p>倫永亮下周五和周六在紅館舉行一連兩場個人演唱會，在圈中人緣頗佳的他，宣布開騷後，好友林憶蓮、呂方、陳奕迅、葉德嫻、陳寶珠、張敬軒、詹瑞文、李國祥和陳潔靈等紛紛答允撐場。倫永亮和李國祥日前在黃埔一間琴行綵排，他們在一座價值八十五萬、全世界只有十一座、而香港則只此一家的小丑琴前練習，二人都十分投入。</p><p>合唱意大利歌</p><p>最近有傳林憶蓮再度懷孕，問到可會擔心她的體力應付不到舞台上的演出？倫永亮即說：「憶蓮有咗肯定係流料，我一啲都唔擔心呢個女人，佢嘅體力好打過我。憶蓮答應演出，肯定為我嘅演唱會增添唔少色彩，因為佢係一個具備聲色藝嘅superstar。」<br> 倫永亮準備與林憶蓮夾甚麼歌？他說：「距離演唱會仲有一星期，成日催佢畀歌我，佢遲遲都猶豫不決，呢個亦係憶蓮嘅習慣，佢之前同我提過話合唱意大利歌，我真係俾佢嚇死，我又唔識意大利文，練習其他語言嘅歌需要時間，我𠵱家仲等緊回覆。」</p><p>體力透支暈倒</p><p>此外，倫永亮為了以最佳狀態會歌迷，他近日積極進行練氣和健身，他說：「我年初仲開始轉食素，不過可能我又做運動，所以體力消耗較大，之前試過暈倒，𠵱家開始食啲有營養嘅食物補充體力。」<br> 採訪：比華利　攝影：陳俊強<br> 場地：柏斯琴行</p></body></html>