<html><header><meta charset="utf-8"><title>9樓D座：鑽石鍋電飯煲　日日食矜貴靚飯</title></header><body><h1>9樓D座：鑽石鍋電飯煲　日日食矜貴靚飯</h1><p>米飯界靚仔中嘅靚仔比人類嘅靚仔更難求。不過家陣啲電飯煲愈出愈有Gimmick，今勻仲出動埋女人至愛──鑽石，將0.05卡碎鑽混入飯煲內膽，聽聞可以令每粒米飯更膨脹更飽滿大粒，要餐餐對住「靚仔」有幾難！<br><br>記者：梁彩燕<br>攝影：陳陶鈞<br>Model：Yankee<br>鳴謝：Just925Accessories（27499980）</p><p>多功能電飯煲　樣樣精</p><p>時下好多電飯煲已經發展到周身刀、張張利。主要係採用咗快思邏輯技術，通過微電腦按掣，預先設定了不同烹煮程式，煲飯時就更加精確地計算所需時間，所以好多電飯煲一機可以煲湯、煲粥、煮各種唔同質地嘅米，甚至整煲仔飯、公仔麵、焗蛋糕‥‥‥一個飯煲乜都搞掂晒！</p><p>鑽石助每粒米充份傳熱</p><p>可煮1至10人份量。最特別係內鍋採用「鑽石高導熱」塗層，每個飯鍋均含有0.05卡碎鑽遍布於厚鍋內，鑽石的折射率有助產生大量氣泡，細小的氣泡對流使每粒米充份傳熱，水份更有效地滲入每粒米中心，氣泡數量比一般飯煲多達2.5倍咁多！採用快思邏輯技術，可煮白米、糙米、糯米飯等，仲兼備焗蛋糕功能。</p><p>型號：樂聲牌SR-JHK18<br> 容量：1.8L<br> 售價：$1,998（a）</p><p>CyberLook曾奪獎</p><p>微電腦電飯煲，約可煮1至5人份量。日本製造。飯煲上蓋可發熱，能有效防止倒汗水，可更全面保溫。可煮紅米、糙米、糯米飯、煲粥等。更於2004年憑住型仔外殼，在日本奪設計大獎。<br> <br> 型號：象印牌NS-DAQ10<br> 容量：1L<br> 售價：$1,498（b）</p><p>可預設煲湯時間</p><p>電腦智能電飯煲，以密封式設計，圓形內膽會均勻加熱，弧形底盤使加熱功能特別快速，保溫度更佳。備有可預設煲湯之開機時間和可延長煲滾時間，口味更個人化。<br> <br> 型號：威馬牌GRC1800HK<br> 容量：1.8L<br> 售價：$598（d）</p><p>煲仔飯製飯焦功能</p><p>約可煮4至6人份量。三維立體加熱系統能確保煮出口感和色澤更佳的米飯。備1至4小時的煲粥時間，鋁合金防溢蓋和蒸氣閥，煮粥或煲湯都不會溢出，安全又易清潔。啟動煲仔飯功能，底部會煮出一層美味香脆的飯焦。<br> <br> 型號：特福RK7006<br> 容量：1.5L<br> 原價：$868<br> 特價：$740（c）</p><p>可煮公仔麵意大利飯</p><p>迷你西施電飯煲，約適合1至3人份量。備IH磁應導熱功能，可煮少至一杯米的份量。「黑厚鍋」遠紅外線加熱，使米飯更鬆軟可口。煮白飯、快速煮飯、意大利飯、即食麵和煮粥都得。<br> <br> 型號：樂聲牌SR-CJ05<br> 容量：0.5L<br> 售價：$398（a）</p><p>紫砂煲有8小時保溫</p><p>「御滋膳」紫砂飯煲，約1至5人份量。備8項煮食功能，可煮白米、油粘米、珍珠米、蒸蛋糕、咖喱飯、煲仔飯、潮州粥和加熱剩飯。設有自動保溫功能，可持續8小時。還附送蛋糕盤。<br> <br> 型號：樂信牌RARP10<br> 容量：1L<br> 售價：$788（d）</p><p>圓形厚鍋球加熱</p><p>約1至3人份量。「黑金剛」圓形厚鍋，以球面加熱方式傳熱，確保米飯受熱更均勻。防倒汗水功能，保溫功效更佳更全面。可煮壽司米和雜錦飯，煮軟硬飯均可。可拆式上蓋，更方便清洗。<br> <br> 型號：象印NS-LAQ05<br> 容量：0.5L<br> 售價：$798（b）</p><p>西施煲　簡單煮靚飯</p><p>阿媽嗰個年代嘅電飯煲只靠煲底嘅電熱發熱底板將飯鍋加熱，米飯受熱唔均勻，所以成日會有黐底情況出現。西施電飯煲就唔同，煲身同煲底都能全面傳熱，仲有埋防黐底內鍋，唔需要太多功能的話，一個操作簡單又煮到靚飯嘅西施煲就至合現代女性心水！</p><p>防黏底塗氟內鍋</p><p>約1-6人份量。備有自動保溫功能，防黏塗氟內膽，提升飯鍋耐用度。附送蒸架，配合不同烹煮需要。雪映花外殼清新。<br> <br> 型號：樂信牌RA-FH10A<br> 容量：1L<br> 原價：$298<br> 特價：$258（b）</p><p>一按煲蓋全開</p><p>單觸式操控，操作簡易。有煮飯及保溫功能圖像顯示。按鈕式開蓋掣，輕按鍋蓋便會自動彈起，方便把內鍋提取使用。不銹鋼夠型仔。<br> <br> 型號：GiaboRC104<br> 容量：1L<br> 售價：$278（d）</p><p>獨特手挽方便提取</p><p>適合3至10人份量。具煮飯及自動保溫功能，保持白飯溫度。防黏底內煲容易清洗。手挽和鍋蓋合併方便提取。附送蒸架，讓你隨時烹調健康美食。<br> <br> 型號：飛利浦HD4702<br> 容量：1.8L<br> 原價：$468<br> 特價：$270（c）</p><p>售賣點：</p><p>（a）樂聲牌崇光陳列室<br> 銅鑼灣軒尼詩道555號10樓28330955<br> <br> （b）西田百貨<br> 沙田新城市廣場3期26941111<br> <br> （c）吉之島<br> 鰂魚涌康山道2號康怡廣場南座28846888<br> <br> （d）香港最好電器<br> 鑽石山荷里活廣場201號舖23269563</p></body></html>