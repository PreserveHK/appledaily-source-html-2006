<html><header><meta charset="utf-8"><title>六合彩夢：中頭獎你會點？路人甲：受唔起，我會死！</title></header><body><h1>六合彩夢：中頭獎你會點？路人甲：受唔起，我會死！</h1><p>香港無人不識六合彩，三歲小孩到八十老嫗都知這遊戲玩法，沒錯！是遊戲，我想從沒有人視六合彩為賭博，給$5填注飛就當玩次幸運大抽獎。拜這份稿所賜，做了20年人的我第一次買六合彩，自問：「如果中咗頭獎，我會點？」買車買樓？環遊世界？還是立即辭工？白日夢人人曉發，但有路人甲卻發得特別無厘頭，話中頭獎會受唔起，驚會即刻死喎。<br><br>記者：曾冠輝　<br>攝影：林栢鈞</p><p>$5買個夢</p><p>六合彩之所以普及，我想不能歸功於馬會的市場推廣策略，而是吸引在$5可以買到個夢想，$5買豪宅、$5環遊世界……沒錯好夢難圓，但填了飛落了注就總有圓夢機會，而且機會人人均等。第一次入投注站，感覺好奇，門口守衞叔叔打量我一眼，居然心怯了一怯，再想自己已20歲進入成人世界，怕甚麼，就押$5買一注，算是嘗嘗成人玩意。還未攪珠，腦裏居然不停地想：「3,000萬從天而降，點使？」單幻想，已過癮，還可與朋友無聊發噏風：「喂，如果你中咗六合彩會點？分一半畀我吖！」這白日夢，確實抵發。</p><p>點揀6個號碼？</p><p>買夢，都要填飛，各人有各人的心水號碼，無心水？不妨買部攪珠機、上網，甚至買本擺明呃錢的六合彩天書幫幫手。</p><p>1.攪珠機$38</p><p>這部攪珠機其實是用來玩Bingo的，有90個號碼珠仔，老闆話：「拎走幾粒珠仔咪一樣！」雖然要手動攪珠，不過力不到不為財，給點誠意出力攪啦！<br> <br> 金輝玩具（23903337）</p><p>2.模擬攪珠</p><p>嫌部攪珠機阻碇？不妨上網模擬攪珠結果，攪出你的幸運號碼，碰碰運氣照買啦。（網址： http://www.hongkong.com/cgi-bin/marksix/marksix.pl） </p><p>3.睇《六合至尊》$48</p><p>頭腦清醒者別看此段！報紙檔有本《六合至尊》，由白小姐加曾道人提供六合彩貼士，低能！現在甚麼年代？一幅二幅附號碼的甚麼玄機圖附例牌一句：「看不通此圖，因為觀者無慧根。」這些馬後炮我都曉，書一點不便宜賣$48，倒不如省回買書錢，買多幾注六合彩好過。</p><p>中頭獎點使錢？</p></body></html>