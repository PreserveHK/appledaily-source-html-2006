<html><header><meta charset="utf-8"><title>林嘉欣慰藉癡心男</title></header><body><h1>林嘉欣慰藉癡心男</h1><p>林嘉欣昨日應邀到澳門，擔任珠寶店點睛品的剪綵嘉賓，大會還邀請了混血名模AnaR.和LisaS.示範多款名貴珠寶。為方便舉行剪綵，大會特別請警方臨時封閉店舖對開的馬路。</p><p>「幫佢簽咗先」</p><p>戴着六十多萬珠寶的嘉欣接受訪問期間，一名混在記者當中、操普通話的男士意圖向嘉欣索取簽名，保安即時阻擋。後來該名男士欲衝破保安防線，在與嘉欣相距數身位時被攔下，惟有將手上的記事簿拋向嘉欣。事後該名男士被保安帶離現場，嘉欣見狀便說：「幫佢簽咗先啦。」<br> 嘉欣替癡心男fans簽名後說：「頭先好彩有你哋幾個大隻記者擋一擋，可能我比較少去內地宣傳，所以佢哋熱情咗啲啦，其實我遇過最激嘅fans係一見到我就嗌我老婆囉，雖然感覺怪怪哋，不過都幾得意。」<br> 採訪、攝影：藍文浩</p></body></html>