<html><header><meta charset="utf-8"><title>兩單緋聞打孖上<br>郭羨妮冇拖拍賴馬德鐘</title></header><body><h1>兩單緋聞打孖上<br>郭羨妮冇拖拍賴馬德鐘</h1><p>郭羨妮去年承認與溫兆倫分手後，多番表明感情生活仍然處於空白期，本月中郭羨妮先後與馬德鐘及殼王陳國強傳緋聞，前者傳於鄭州撻着，後者則一擲千萬，以豪宅奪郭羨妮芳心，但郭羨妮昨晨現身時則稱受緋聞拖累，以致現在沒追求者。</p><p>郭羨妮、鄭嘉穎、林峰及吳卓羲（Roy）昨早八時現身機場，前往曼谷為TVBI作四日宣傳，三位小生獲數十位女fans到場送機，臨入閘前，林峰與吳卓羲應fans要求逐一合照，惟獨伊人郭羨妮未見有fans送行，於櫃枱辦理完手續後便與助手先行入閘。</p><p>拒戀圈中人</p><p>郭羨妮近日先後被指與馬德鐘及陳國強傳緋聞，她稱於加拿大收到朋友短訊通知緋聞報道，但未有看過內容，當記者轉述她與馬德鐘於鄭州經常同房出入打情罵俏，兼且令對方婚變的報道時，郭羨妮面色一沉說：「我覺得唔使回應，成日都有呢啲緋聞，我已經好淡然。」她坦言沒有致電馬德鐘傾談緋聞。<br> 至於陳國強送贈豪宅一事，郭羨妮笑說：「呢單仲好笑，叫佢（記者）check真啲先。」她直認與陳國強相識，因對方是無綫（應為收費電視）老闆之一。</p><p>預咗傳不和</p><p>郭羨妮直言希望拍拖，但絕不考慮圈中人，因為較麻煩，她續說可能受緋聞所累，現時沒有追求者出現。<br> 日前有指吳卓羲寸鄭嘉穎扮可憐，兩人昨日未有因此感尷尬，更異口同聲指當日接受訪問後便心知有此負面報道，嘉穎說：「成段報道得啖笑，今次講明（狗仔隊）同機去泰國，咁仲好，多啲人玩，我哋會如常去街，唔會因為佢哋喺度而有大改變。」日前再被指隨街吐痰，阿Roy直言對被屈感無奈，希望有時間到四面佛還神避是非。<br> 採訪：馬建華　攝影：仇志德</p></body></html>