<html><header><meta charset="utf-8"><title>　　余若薇收大叠支票 - 李八方</title></header><body><h1>　　余若薇收大叠支票 - 李八方</h1><p>公民黨噚日喺銅鑼灣SOGO對開嘅駱克道擺街檔，展開佢哋撲水第一擊。民主女神余若薇話，噚日朝早一返辦公室，已經收到一啲市民嘅支票捐助，真係好感動。<br> 佢明白啲市民係支持民主，但爭取民主唔可以淨係靠每年7.1遊行，希望市民都可以支持吓政黨，因為佢哋都需要經費，請人同做政策研究。<br> 余若薇噚日仲攞咗屋企一啲毛公仔出嚟義賣，當係籌募經費，佢話啲公仔都係幾個女嘅，佢哋𠵱家都唔玩咯，咁就試吓攞出嚟賣，睇吓乜反應啦。<br> 執委陳家洛都好落力籌款，佢同八方講，𠵱家搞緊院校學者選民登記，不過今年高等教育界一定唔會有小小超李澤楷個名，因為佢已經唔再係城大校董，想選都冇得選！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>