<html><header><meta charset="utf-8"><title>　　原居民合力搵「水」 - 李八方</title></header><body><h1>　　原居民合力搵「水」 - 李八方</h1><p>鄉議局噚日舉行村代表大會，新界人個個都係有「食力」之人，隨時搞出大場面，點知和氣收場，事關煲呔出手應承縮短審批申建丁屋時間，村民條氣順晒，相信暫時唔會上街住，煲呔連任前都唔怕鄉下人搞事。<br> 城市人以為鄉下人只係老粗，八方噚日現場所見，其實新界人已經學精咗，大家利益行先，唔會面左左，為啖氣影響搵錢機會都好無謂，𠵱家大家槍口一致對外。<br> 有個村代表講得好白，話大河有水小河滿，大河無水小河乾，邊個大佬話事有乜所謂，最緊要有錢大家搵，團結就是力量。唔知仲有冇人話鄉下人有勇無謀呢？就唔話得，佢話拍吓啲戒賭節目可以幫到社會，所以佢都會去做喎。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>