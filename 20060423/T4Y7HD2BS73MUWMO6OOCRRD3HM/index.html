<html><header><meta charset="utf-8"><title>鹹菜書生魔術抽水</title></header><body><h1>鹹菜書生魔術抽水</h1><p>主持過唔少旅遊節目嘅菜籽，望埋道貌岸然，有時仲扮吓書生，但關仁聽聞電視台班女藝員一見到佢就避之則吉，原來佢係鹹蟲一名呀！菜籽最鍾意用玩魔術呢招嚟抽水，好似有次佢同個四、五線女藝員喺公司飯堂相遇，佢專登喺人哋面前表演魔術，示範點樣變走支筆，當佢做啲掩眼法嘅動作時，隻手竟然擦過女藝員嘅胸口，對方即時黑晒面，仲鬧佢好唔禮貌，點知菜籽扮儍話冇心，最後女藝員就啞忍了事。</p></body></html>