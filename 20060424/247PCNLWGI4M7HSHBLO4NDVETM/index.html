<html><header><meta charset="utf-8"><title>永隆股東嚟飲早茶</title></header><body><h1>永隆股東嚟飲早茶</h1><p>有成73年歷史嘅永隆銀行（096）喺上個禮拜六開股東會，華華都有去湊熱鬧。其實永隆都算唔話得，唔似其他上市公司咁喺平日搞股東會，搞到啲要番工嘅股東嚟唔到。佢哋喺禮拜六上晝搞，等啲股東嚟當飲早茶，真係周到！<br> 華華見過有啲公司因為唔夠嘢食，啲股東又搶又推又撞，仲整親人㖭。有啲仲係大藍籌，真係失禮死人。不過，永隆為咗唔想啲股東要爭嘢食咁辛苦，好似啲藍籌公司咁，所以將啲食物包好一份份，連埋飲品一袋袋派畀股東（圖），方便安全。<br> 其實啲點心又有幾貴呢？嗰啲孤寒嘅大藍籌，派息又少過以前一大截，啲高層就照出咁多人工，畀番多少招呼同安撫吓啲同甘共苦嘅小股東，又用得佢哋幾多錢？</p></body></html>