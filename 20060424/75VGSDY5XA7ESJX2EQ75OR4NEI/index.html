<html><header><meta charset="utf-8"><title>　　香港移民發現最強黏合劑 - 李八方</title></header><body><h1>　　香港移民發現最強黏合劑 - 李八方</h1><p>香港人再次揚威海外，八五年跟父母移民到美國嘅羅德島州布朗大學（BrownUniversity）博士生曾慶斌，發現咗目前世界上最強嘅黏合劑，一種名叫Caulobactercrescentus嘅單分子細菌，呢項發現可能令日後醫學手術有突破性發展，由於呢種黏合劑嘅黏合力係目前所知最強黏合劑的兩倍到三倍，而且喺濕潤表面上有極強嘅吸附力，科學家們認為可以發展成為手術黏合劑，第日病人做完手術後可能唔使縫針，皮膚不留疤痕。<br> 曾慶斌呢項發現，喺最新一期《國家科學院年報》（ProceedingsoftheNationalAcademyofSciences）發表，佢話希望可以效法偶像愛因斯坦咁，做到一啲能夠幫到世人嘅研究。<br> <br> 傳真︰2623-9278<br> 電郵︰pf_lee@appledaily.com</p></body></html>