<html><header><meta charset="utf-8"><title>飯聞煮派：花心劉心悠　甜到發紫</title></header><body><h1>飯聞煮派：花心劉心悠　甜到發紫</h1><p>唔好睇《黑夜》入面嘅劉心悠又紋身，又穿鼻環成個Rock友咁，現實中嘅心悠其實嬌滴滴，樣子甜美，學煮嘢食嘅時候仲表情多多，凡事都問充滿好奇心。原來平日的她亦愛泡番一兩道花茶讓身心鬆弛，就如今次她親自示範以薰衣草、白菊花、茉莉花、洋甘菊來入饌，小記試過，味道？同心悠笑個樣一樣咁甜囉！<br><br>記者：曾靜茵<br>攝影：陳偉強<br>示範：chacha新派亞洲菜（34273452）<br>地址：觀塘創紀之城5期4樓22-23舖<br>Annie'sHairbyWillie@IlColpo<br>服裝提供：b+ab</p><p>薰衣草香芒糯米糍　以為係芋頭</p><p>聞煮價：$30/10人<br> 需時：1小時30分鐘<br> 「紫色嘅糯米糍好靚，起初仲以為加咗啲『於』（芋）頭落去，但聞落好香先知係Lavender，整嘅時候用茶杯吸個皮出嚟，拎上手軟腍腍好得意。師傅仲教我要撲啲粉上手先至唔會黐手㖭，最後當然要加埋啲芒果吉士餡落去，包番佢就完成啦，你睇幾easy？」</p><p>咩料</p><p>糯米糍皮：澄麵20克、滾水20毫升、砂糖40克、菜油46克、糯米粉150克、薰衣草香油少許、凍水240毫升<br> <br> 芒果吉士餡：熟吉士粉200克、芒果香油、芒果粒少許、鮮奶200毫升</p><p>速成法</p><p>糯米糍皮：先將澄麵加入滾水拌勻至透明，再加入凍水及其他材料（除糯米粉）拌勻。在蒸盆上鋪上保鮮紙然後掃上菜油，倒入已攪拌的材料，然後隔水蒸30分鐘，攤涼備用。<br> 芒果吉士餡：將熟吉士粉加入鮮奶攪拌，再加入芒果香油及芒果粒拌勻即可。<br> <br> 1.先將適量糯米粉放入焗爐，以160℃-180℃焗30分鐘。<br> <br> 2.將糯米粉撒在已蒸熟的糯米糍皮上，用圓形模（如茶杯）倒出糯米糍皮。<br> <br> 3.將約1湯匙的吉士餡注入糯米糍皮內，包好再搓圓即成。</p><p>薰衣草有乜好：</p><p>紓緩壓力，有助減輕頭痛及失眠。</p><p>聞煮貼士</p><p>製作糯米糍皮時，可使用打蛋器輔助，但一定要邊加水邊攪拌，以求令粉漿變得幼滑。</p><p>蘋果茉莉咖喱包　嗒得健康</p><p>聞煮價：$30/2人<br> 需時：25分鐘<br> 「我唔太鍾意食濃味嘅菜，不過呢味咖喱用咗蘋果同茉莉花茶一齊煮，令咖喱帶有種清香嘅味道，材料入面用咗好多雜菌，食落好健康，好啱我噃！」</p><p>咩料</p><p>麵包1個、冬菇2隻、秀珍菇2隻、白菌2粒、薯仔1個、洋葱半個切粒、豬柳5片、蘋果半個切粒、茉莉花2茶匙、咖喱250毫升、椰汁隨量<br> <br> 調味：鹽半茶匙、糖少許</p><p>速成法</p><p>1.茉莉花用開水沖茶（約200毫升），豬柳加入調味醃好，薯仔切成小塊炸好，麵包以180℃焗8分鐘全部備用。<br> <br> 2.爆香洋葱，加入雜菌、蘋果粒及薯仔，再加入豬柳炒至半成熟。<br> <br> 3.加入咖喱及茉莉花茶，再煮至全熟、稠身，倒入椰汁攪拌後即成。</p><p>茉莉有乜好：</p><p>清新芳香，能安撫焦躁情緒，有助通便。</p><p>聞煮貼士</p><p>煮咖喱時可先用蒜茸、洋葱、乾葱等爆香咖喱粉，然後再落水及花奶煮成汁，這樣便可去除咖喱粉的澀味，亦可帶出咖喱的香味。</p><p>雛菊胡麻甜脆蝦　食落甜甜哋</p><p>聞煮價：$35/2人<br> 需時：20分鐘<br> 「我最鍾意就係百合花，雖然呢味菜唔係用百合去整，但白色嘅菊花一樣有種清香嘅感覺，用咗蜜糖去煮好特別，食落甜甜哋。炸蝦嘅過程都唔複雜，只要將蝦沾上炸漿，再放落鑊炸就OK，好簡單啫。」</p><p>咩料</p><p>蝦6隻、芝麻1克、蜜糖20毫升、白菊花瓣數片<br> 炸漿：生粉100克、油50毫升、蛋1隻、鹽半茶匙、雞粉少許、水30毫升</p><p>速成法</p><p>1.將炸漿材料攪勻備用。將蝦洗凈去腸去殼（保留頭尾），沾上炸漿。<br> <br> 2.放入滾油炸至金黃，撈起瀝乾多餘油份。<br> <br> 3.掃上蜜糖、撒上芝麻及白菊花即成。</p><p>白菊花有乜好：</p><p>氣味清香，有清熱明目功效。</p><p>聞煮貼士</p><p>製作炸漿時，應先將生粉與油攪勻，然後才加入蛋、水、鹽等材料。另外，若想炸蝦皮薄香脆，可先拍上生粉才沾上炸漿，這可令炸漿沾得更均勻。</p><p>洋甘菊奶油娃娃菜好香滑</p><p>聞煮價：$22/2人<br> 需時：12分鐘<br> 「平日我就最鍾意食菜，呢味用Cream加鮮奶去煮嘅娃娃菜，未食落口經已覺得好香好滑，加上用咗少少洋甘菊一齊煮，雖然聞落好似無乜味，但食落有陣清香。」</p><p>咩料</p><p>娃娃菜4棵、洋甘菊2茶匙、忌廉100毫升、鮮奶50毫升、牛油2茶匙。調味：鹽半茶匙、糖少許</p><p>速成法</p><p>1.娃娃菜洗淨一開四，先拖水。<br> <br> 2.燒紅鑊，加入牛油、鮮奶、忌廉及調味。<br> <br> 3.加入1茶匙的洋甘菊，再放半熟的娃娃菜煮3至4分鐘，面層撒上1茶匙洋甘菊即成。</p><p>洋甘菊有乜好：</p><p>幫助消化，舒壓助眠。</p><p>聞煮貼士</p><p>由於忌廉與鮮奶會愈煮愈稠，所以娃娃菜要先煮至半熟，才放入忌廉中再煮，以縮短時間。</p><p>英文：BabyCabbageCookedwithChamomile,MilkandButter</p><p>Ingredients:4stalksofbabycabbage,2tspchamomile,100mlcream,50mlfreshmilkand2tspbutter<br> <br> Seasonings:1/2tspsaltandadashofsugar<br> <br> Method:<br> 1.Cleanbabycabbageandsectioneachstalkintofourshares,andquick-boilinwater.<br> <br> 2.Heatwok,andthenaddinbutter,milk,creamandseasonings.<br> <br> 3.Add1tspchamomile,thenaddinhalfcookedbabycabbageandcookfor3-4minutes.Sprinklewith1tspchamomileontop.Serve.<br> <br> Tips:Sincecreamandfreshmilkwillgetthickerwhencooked,cookthebabycabbageuntilhalfdonebeforeaddingincream,andthencookalltogethersoastoshortenthecookingtime.</p><p>印尼文：Pecaikecildirebusdenganbungaserunidankrem</p><p>Bahan-bahan:4batangpecaikecil,2sendokbungaseruniyangkering,<br> 100mlkrem,50mlsususegar,2sendokbutter<br> <br> Bumbu:1/2sendokgaram,sedikitgula<br> <br> Caramembuat:<br> 1.Pecaikecildicucibersihdandipotong4bagian,dimasaksebentardalamairpanas<br> <br> 2.Pancidipanasi,tambahbutter,susu,kremdanbumbuyanglain.<br> <br> 3.Campurdengan1sendokbungaseruniyangkering,lalutambahpacaikecilyangsetengahmasak,direbus3sampai4menit,kemudiancecerkan1sendokbungaseruniyangkeringlagi,sajikan.<br> <br> Tips:sebabkremdansusudimasakmakinlamasemakinmenjadikental(bekun),makasebaiknyapecaikecildirebussampaisetengahmasakdulu,barudimasaklagidalamkrem,supayawaktumasakdiperpendek.<br> 	<br> （繙譯：語言專家諮詢公司　電話：23648988）</p><p>TongChiu'sProfile</p><p>DoubleStarGroup的行政總廚TongChiu，入行30年，現時負責DoubleStarCafe及chacha新派亞洲菜。他精於亞洲菜及創意料理，經常創製出不同的新菜式，當中在菜式中加入花茶來烹調，讓人耳目一新。</p></body></html>