<html><header><meta charset="utf-8"><title>　　余若薇日走五場聲喉沙 - 李八方</title></header><body><h1>　　余若薇日走五場聲喉沙 - 李八方</h1><p>公民黨為咗籌錢，噚日五個區一齊募捐，黨魁余若薇就由下晝兩點起，馬不停蹄，由港島銅鑼灣出發，之後去咗旺角行人專用區、然後殺入荃灣地鐵站、沙田火車站，最後去到觀塘裕民坊，連把聲都叫到沙沙哋，胡醫生肯定好肉痛。<br> 但係無論幾辛苦，Audrey都唔怕，因為個黨新開張，在在需財（聽講佢哋目標想籌一千萬），好似租寫字樓、請人、印刷以及做政策研究都要錢。<br> 「我哋從來都冇大水喉射住，公民黨要爭取普選，啲商界梗係有所禁忌。」余若薇咁講，即係對商界冇期望，反而佢最緊張公民支持。<br> <br> 傳真︰2623-9278<br> 電郵︰pf_lee@appledaily.com</p></body></html>