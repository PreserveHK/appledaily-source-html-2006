<html><header><meta charset="utf-8"><title>中和血腥利票房</title></header><body><h1>中和血腥利票房</h1><p>由任達華和古天樂主演的新片《黑社會以和為貴》，一眾演員昨午特地出海放生祈福，堪輿學家麥玲玲指放生儀式有助積福。麥玲玲昨日在電話中說：「噚日係農曆三月二十六日滿日，宜祭祀，係放生嘅好日子，電影公司揀放海鮮係好啱，因為呢批魚唔放生就有可能成為刀下亡魂。」<br> 麥玲玲又指放生可中和電影的血腥劇情，她說：「《黑》片上集都打打殺殺，好暴力，對社會有不良意識，呢次放生就正好平衡一吓，對部戲票房都好有利。」她提醒有份放生的人當日最好齋戒，而且以後最好不要進食放生的動物，以保存這份慈悲心。<br> 另一堪輿學家蕭鎮昇則在電話中說：「放生絕對可以中和電影嘅血腥暴力場面，可以減少戾氣，放生又係放人一條生路嘅意思。」<br> 採訪：比華利</p></body></html>