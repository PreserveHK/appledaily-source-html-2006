<html><header><meta charset="utf-8"><title>Yumiko攞假海外培訓</title></header><body><h1>Yumiko攞假海外培訓</h1><p>鄭希怡（Yumiko）及周啟邦伉儷昨日到奧海城任「水銀燈影CatwalkShow」嘉賓，席間與周啟邦交談，事後Yumiko透露對方請教她有關學國語的心得。</p><p>羨慕周氏伉儷</p><p>Yumiko說：「周啟邦先生同我講要拍戲，所以要學國語，佢知我係上海人，咁咪問吓我有關資料囉。」她覺得周啟邦伉儷十分恩愛，又希望將來的夫婿可以與她有共同嗜好，Yumiko說：「我真係好羨慕佢兩公婆，因為好難得兩個嘅嗜好一樣，咁鍾意扮靚。如果將來我老公肯咁做，我會覺得佢好錫我。」<br> 此外，Yumiko表示近日已向經理人申請假期，她說：「我想去日本、韓國或者美國其中一個地方學跳舞，不過未知公司批唔批准。」<br> 採訪、攝影：李珮洳</p></body></html>