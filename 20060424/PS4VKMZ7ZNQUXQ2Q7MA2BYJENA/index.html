<html><header><meta charset="utf-8"><title>花𡃁Can：孭幾磅機係咁震　貼錢買難瘦</title></header><body><h1>花𡃁Can：孭幾磅機係咁震　貼錢買難瘦</h1><p>女士們多視減肥為一己之大業，所以騎馬機繼續係城中熱話，不過連玩騎馬會出汗嘅機會都唔想的話，收腰帶就係最佳選擇，齋坐喺度，條帶自動震到你firm震到瘦，連最難減嘅大腿都可以減成吋！想即刻買？你知邊條最好未？未知就睇埋以下測試，再作長遠投資都未遲。<br><br>記者︰劉昱蘭<br>攝影︰陳陶鈞<br>Model︰Peggy、Tania、Louisa、Fiona（Salvador）</p><p>我都有條收腰帶……</p><p>街訪靚仔靚女，大部份都用OSIM收腰帶，可謂熱爆全城。</p><p>基本資料</p><p>我哋搵咗4條市面上熱賣嘅收腰帶（OTO話太好賣唔使試喎！）進行咗四項測試：</p><p>SuperiorQuickSlimate（中國製）</p><p>售價︰$880<br> 重量︰1.9kg<br> 強度選擇︰6級<br> 延伸帶︰有<br> 震動方向選擇︰有<br> 預設時間︰10分鐘</p><p>OSIM（韓國製）</p><p>售價︰$1,380<br> 重量︰2kg<br> 強度選擇︰5級<br> 延伸帶︰有<br> 震動方向選擇︰無<br> 預設時間︰10分鐘</p><p>GrandaZ（中國製，5月發售）</p><p>售價︰$1,380<br> 重量︰1.15kg<br> 強度選擇︰5級<br> 延伸帶︰有<br> 震動方向選擇︰有<br> 預設時間︰10分鐘</p><p>SuperiorAirBelt（中國製）</p><p>售價︰$680<br> 重量︰1.4kg<br> 強度選擇︰輸入身高及體重等，由電腦決定。<br> 延伸帶︰無（腰帶已長1.2米）<br> 震動方向選擇︰有<br> 預設時間︰取決性別、年齡、身高及體重</p><p>鬥即時收腰</p><p>4位靚女一齊坐底震10分鐘，睇吓即時可以收幾多吋腰，嘩聲四起的期間，聽吓佢哋講感受。</p><p>美女1號Tania</p><p>腰帶︰SuperiorQuickSlimate<br> 測試前︰63.5cm<br> 試後感︰好痕，feel到震動力由左至右咁震勻全腰。<br> 即時功效︰減0.7cm（62.8cm）</p><p>美女2號Fiona</p><p>腰帶︰OSIM<br> 測試前︰64.8cm<br> 試後感︰又震又痕，都feel到佢有時左邊震吓，右邊震吓。<br> 即時功效︰減0.7cm（64.1cm）</p><p>美女3號Peggy</p><p>腰帶︰GrandaZ<br> 測試前︰58.5cm<br> 試後感︰好震，震完仲有少少熱。<br> 即時功效︰減1cm（57.5cm）</p><p>美女4號Louisa</p><p>腰帶︰SuperiorAirBelt<br> 測試前︰63.5cm<br> 試後感︰唔係好震但會脹大，又突然縮細，幾舒服。<br> 即時功效︰減1.5cm（62cm）</p><p>鬥震盪</p><p>放一碟豆腐花喺收腰帶上震10秒，測試邊條帶把豆腐花震到最散，就知邊條震得勁啦。</p><p>鬥震上手臂</p><p>好多女仔都有拜拜肉煩惱，因為腰帶太大條，一於試吓邊條最體貼，連手臂咁幼嘅地方都照顧到。結果顯示只有OSIM和SuperiorAirBelt才可以戴上臂。</p><p>唔怕會震到內傷</p><p>家庭醫生陳諾偉話人體嘅肚，有一層彈性腹膜包住內臟，腹膜有卸力作用，除非遇到好似交通意外咁大的衝擊，否則一般震動都不會傷及內臟。另外，唔少人震完後都有去廁所衝動，係因為：「腰帶直接刺激腸部，令食物向前推進，排便好咗係正常。至於有人震完會肚痛胃痛，可能係佢本身有腸部過敏，才出現痛楚。」</p><p>Shoplist︰</p><p>OSIM（27902300）<br> SuperiorQuickSlimate/SuperiorAirBelt（25590226）<br> GrandaZ（31240341）</p></body></html>