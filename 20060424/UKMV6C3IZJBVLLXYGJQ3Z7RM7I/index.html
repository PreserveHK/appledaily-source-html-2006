<html><header><meta charset="utf-8"><title>林子萱為肥谷做到足</title></header><body><h1>林子萱為肥谷做到足</h1><p>林子萱、呂良偉、唐寧同郭芯其等人，噚日出席「捐器官我願意」嘅宣傳活動。已改名嘅林子萱，同谷德昭嘅緋聞一直都沒完沒了，問谷德昭喪母後心情平復未，林子萱就話：「我真係同佢好friend，朋友要做嘅我都有做，佢𠵱家開始積極投入番工作。雖然我唔識佢媽咪，但試過對方親手整嘅嘢食，所以個心都好難受。」</p></body></html>