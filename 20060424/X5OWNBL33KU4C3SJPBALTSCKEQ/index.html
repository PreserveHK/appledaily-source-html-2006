<html><header><meta charset="utf-8"><title>楊紫瓊儲定卵子老來生仔</title></header><body><h1>楊紫瓊儲定卵子老來生仔</h1><p>楊紫瓊昨日出席愛彼錶女皇盃賽馬日活動，問她今年會否與未婚夫JeanTodt拉埋天窗時，她強調兩個人開心已足夠，結婚不過是紅利。對於生兒育女，她表示已有五個契仔契女，故未有打算，但亦考慮儲存卵子，為自己留後路。</p><p>賭王何鴻燊及四姨太梁安琪、賭王千金何超英、楊紫瓊、龐傑郭秀雲夫婦和蔡志明夫婦等，昨日現身沙田馬場出席愛彼錶女皇盃活動。</p><p>「唔一定要結婚」</p><p>身穿RobertoCavalli新裝、佩戴二十多萬元「Facettes」系列手錶的楊紫瓊，以愛彼錶代言人身份赴會，她表示工作忙個不停：「五月要去康城影展，六月會以全球第二位國際代言人身份為Puma拍廣告，九月就去英國為電影《Sunshine》做後期配音。」<br> 問楊紫瓊工作如此忙碌，其法拉利高層未婚夫JeanTodt有否投訴？她說：「佢應該陪我一齊做嘢。」問她會否趁狗年拉埋天窗？她笑說：「大家都傾過，我婚又結過，開心咪一齊，唔一定要結婚，結婚係bonus，兩個人一齊已經好足夠，我都鍾意獨立啲。」<br> 會否考慮生BB？楊紫瓊說：「嘩！我有五個契仔契女、四個姨甥，有細佬啲仔女已經好幸福，自己都未照顧到自己，生仔係長期承諾，我唔覺得呢個世界正到要生好多小朋友。」四十三歲的楊紫瓊透露意外懷孕則會順其自然，問她會否儲存卵子？她說：「諗緊都會，科學咁先進，好難想像自己五十幾歲陀住BB個樣，不過世界冇嘢冇可能。」</p><p>賭王：女大女世界</p><p>此外，賭王何鴻燊與三姨太陳婉珍所生的女兒超雲近日被《忽然1周》拍到與金毛男子在鬧市親暱拍拖，問賭王有何意見？他說：「有咁嘅事？女大女世界！」問賭王會否反對？他則說：「老母打理老母理。」<br> 採訪：JessicaNgan<br> 攝影：ChanShunChing</p></body></html>