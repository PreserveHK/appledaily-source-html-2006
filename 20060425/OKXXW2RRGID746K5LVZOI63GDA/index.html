<html><header><meta charset="utf-8"><title>信用卡買DC66折</title></header><body><h1>信用卡買DC66折</h1><p>講到新機，PENTAX喺年頭一口氣公布一系列以10作為型號嘅DC，好似M10作為6百萬像素入門機，M10規格算是十分標準，3倍光學變焦、2.5"屏幕，兼有15種情景模式可選，用兩粒AA鋰電池，足夠影近9百張相；家陣用中銀信用卡買機$1,780有交易，換言之近66折，千幾蚊有部6百萬像素機，抵玩！<br>同一張信用卡還有其他買機優惠，例如SONYDSC-W5，雖然同前作W1無太大分別，同樣係510萬像素2.5"芒，只係外形改咗少少，但話晒都係用蔡司鏡頭，信用卡優惠價$1,580，比原價平六百有多。<br><br>記者：招佩珊<br><br>售賣點：中原電器（27707608）<br>地址：旺角西洋菜南1A號</p></body></html>