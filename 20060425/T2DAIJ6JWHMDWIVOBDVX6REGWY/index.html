<html><header><meta charset="utf-8"><title>鄭中基捐裙底完騷滿面淚</title></header><body><h1>鄭中基捐裙底完騷滿面淚</h1><p>鄭中基前晚演出尾場個唱，與歌迷跳辣身舞時，他情緒高漲得即興捐女觀眾裙底。作為新一代笑匠的鄭中基感謝家人親朋支持時，忍不住淚流滿面，然後與全場觀眾大合唱《無賴》，場面感人。</p><p>鄭中基（Ronald）三場個唱前晚在紅館圓滿結束，張達明與李璨琛任嘉賓時，又請座上客梁家輝上台跳辣身舞，家輝說：「做演員隨時裝備好自己，辣身舞就辣身舞，怕你呀？」他當場除剩背心跳起舞來。<br> 輪到Ronald與歌迷跳舞時，他突然叫穿短裙的女歌迷擘腿，然後捐過其裙底扮狂野舞蹈員，令全場嘩然兼捧腹。事後Ronald笑說：「我冇向上望呀。」</p><p>老竇爆大鑊</p><p>Ronald父親鄭東漢應兒子要求發言，他說：「佢話要多謝我，我只係畀咗個音樂環境佢長大，其他嘢佢自己做嘅，我冇叫佢俾人仆頭。」全場拍手大笑，Ronald笑說：「早知唔叫你講嘢。」<br> 演唱會尾聲時，Ronald感謝家人、朋友支持，他說：「我知我唔係一個乖仔，好想多謝屋企人，一路有乜唔好新聞，我阿媽就為我祈禱，多謝媽咪同所有好朋友。今晚我唱得唔係幾好，但已經盡力。」Ronald此時淚如泉湧，張達明與李璨琛上台為他打氣。</p><p>千嬅扮鬼臉</p><p>Ronald前女友楊千嬅前晚與側田捧場，當Ronald唱她的《可惜我是水瓶座》時，台上螢幕影着千嬅，見她尷尬以口形說：「死啦！死啦！」又扮豬鼻。Ronald與千嬅都表現感觸，事後他謂首次對着千嬅唱該曲。但到Ronald唱Twins的《愛情當入樽》時，千嬅即避席到後台，等該曲完結才返回座位。Ronald女友蔡卓妍大前晚捧場，他表示並非刻意安排新舊女友在不同日子捧場，因不是他派飛。<br> 此外，陳曉東曾因前女友張栢芝與鄭中基傳不和，前晚東東與陳秋霞同來捧場，證明二人仍然老友。其他圈中捧場客還包括梁家輝一家、王馨平夫婦等。<br> 採訪：李珮洳　<br> 攝影：陳志嵐</p></body></html>