<html><header><meta charset="utf-8"><title>飯聞煮派：毛主席家鄉菜辣辣上</title></header><body><h1>飯聞煮派：毛主席家鄉菜辣辣上</h1><p>今年是毛澤東逝世30周年，想起毛主席，除咗聯想到文化大革命，其次就係飲飲食食。毛主席不愛山珍海味，最鍾意係家鄉湖南菜，當地菜式出名辛辣嗆喉，以下幾道菜唔單止係毛主席最愛，連當年尼克遜訪華都係以呢幾味菜招呼客人。照咁睇，蓋茨招呼國家主席胡錦濤嗰餐都唔失禮喎！<br><br>記者：陳慧茵　<br>攝影：譚盈傑　<br>Model：Karie@Salvador<br>示範：嚴兆偉@唐宮（27611711）<br>地址：九龍窩打老道75號京華國際酒店2樓</p><p>安東子雞浸完再炒都咁嫩</p><p>聞煮價：$80　4人<br> 需時：20分鐘<br> <br> 想當年主席喺《湘江評論》創刊宣言就提過：「世界上甚麼問題最大？食飯問題最大。」早早提倡「民以食為先」理念。安東子雞選用肥嫩鮮雞，再以人手起骨切絲，味道酸辣鮮香，主席果然識食。</p><p>咩料</p><p>雞1隻、紅椒乾10克（切末）、花椒1克（拍碎）、陳醋50克、紹酒50克、葱25克（切段）、薑25克（切絲）、雞湯100克、鹽3克、麻油3克、生粉10克、青紅椒（切絲）各半個、辣椒油適量</p><p>速成法</p><p>1.雞洗淨，以慢火煮10分鐘，瀝乾水份並切成幼條狀。<br> 2.燒熱油鑊，加入雞條、薑絲、紅椒乾末及青紅椒略炒，再放陳醋、紹酒、鹽及花椒，加入雞湯燜5分鐘至湯汁收乾，放入葱段及以生粉水埋芡，最後淋上麻油及辣椒油即成。</p><p>聞煮貼士</p><p>雞唔可以煮得太熟，浸至6、7成熟最啱，否則再經過炒嘅程序，雞就會太老變嚡嘞。</p><p>冬笋牛柳片醃過夜包腍</p><p>聞煮價：$25　4人<br> 需時：10分鐘<br> <br> 毛主席鍾意食肉，其中毛澤東紅燒肉就係湘菜馳名菜式。今次棄豬肉取牛柳，入口一樣啖啖肉，兼且無咁肥膩，配埋爽口冬笋，口感夠豐富。</p><p>咩料</p><p>牛柳300克、冬笋80克、大蒜40克、青紅椒各1/4個、紅辣椒適量、雞湯80克、生粉10克、辣椒油、麻油、紹酒及鹽小量</p><p>速成法</p><p>1.牛柳切薄片，以紹酒、麻油及鹽略醃，冬笋、青紅椒切片、紅辣椒切絲備用。<br> 2.牛柳放油鑊內煎至五成熟，加入冬笋、青紅椒及紅辣椒略炒，再放入大蒜及雞湯，以生粉埋芡，淋上辣椒油即成。</p><p>聞煮貼士</p><p>想牛柳腍啲唔一定要用鬆肉粉，以生抽醃再放入雪櫃雪過夜，牛柳就會又腍又滑嘞！</p><p>辣味連環苦瓜用鹽揦走苦澀</p><p>聞煮價：$8　4人<br> 需時：10分鐘<br> <br> 初聽名字以為苦味連環上，原來「連環」指苦瓜去籽後形狀。齋炒苦瓜睇落的確異常寡口，不過諗深一層，咁先突顯到主席嘅能屈能伸，無肉食仲要齋食苦瓜一樣得佢歡心。</p><p>咩料</p><p>苦瓜1條、小紅椒50克、紹酒10克、蒜茸50克、豆豉40克、辣椒油適量<br> <br> 調味料：鹽6克、生粉8克、麻油10克、雞湯20克</p><p>速成法</p><p>1.苦瓜洗淨橫切成圓片，挖去瓤和籽，以鹽略醃後飛水，瀝乾水份備用。<br> 2.小紅椒去蒂去籽洗淨，切成小顆，以小紅椒、豆豉及小量蒜茸爆香油鑊後撈起。<br> 3.加入苦瓜以中火煎熟，加入餘下蒜茸、小紅椒、豆豉及調味料，灒上紹酒，最後淋上適量辣椒油即成。</p><p>聞煮貼士</p><p>用鹽揦過嘅苦瓜會標出苦味嘅水，再用水沖淨，拖水去走鹹味就冇咁苦㗎啦！</p><p>奶湯生蹄筋猛火滾白雪雪</p><p>聞煮價：$45　4人<br> 需時：5小時<br> <br> 奶湯色澤乳白入口潤滑，蹄筋質感軟腍不膩，屬傳統湖南名菜。主席日理萬機，難怪會愛上呢款健腰膝、強足力嘅民間補品。</p><p>咩料</p><p>牛蹄筋500克、小棠菜1,500克、雞1隻、豬骨1斤、雲南火腿4両<br> <br> 調味料：紹酒50克、鹽5克、葱10克、薑10克</p><p>速成法</p><p>1.牛蹄筋洗淨，放滾水內煮15分鐘，撈起浸水放雪櫃雪過夜。<br> 2.雞、豬骨及雲南火腿洗淨後，放滾水內以猛火煲3小時至湯呈奶白色；加入牛蹄筋、小棠菜及調味料，以中火煲2小時即可。</p><p>聞煮貼士</p><p>牛蹄筋放雪櫃雪過夜會更加腍身，另外想湯呈奶白色記緊用猛火滾。</p><p>英文：BeefTendoninMilkWhite</p><p>DIYprice：$45/4persons<br> Time：5hours<br> <br> Ingredients：500gbeeftendon,1,500gShanghaineseflatcabbage,1chicken,600gporkboneand150gYunnanham<br> Seasonings：50gShaoxingwine,5gsalt,10gspringonionand10gginger<br> <br> Method：<br> 1.Cleanbeeftendonandputitinboilingwater,andthencookfor15minutes.Takeoutandsoakinwater,thenputintoarefrigeratorandleavethereovernight.<br> 2.Cleanchicken,porkboneandYunnanham,putthemintoboilingwaterandbraiseoverhighheatfor3hoursuntilmilkwhitens;addinbeeftendon,Shanghaineseflatcabbageandseasonings,andbraiseovermediumheatfor2hours.Serve.<br> <br> Tips：Putthebeeftendoninarefrigeratorovernighttomakeittenderer.Inaddition,togiveitamilkywhite,remembertobraiseitoverhighheat.</p><p>印尼文：OtotSapiDenganSupSusu</p><p>HargaDIY：$45/4orang<br> Waktumemasak：5jam<br> <br> Bahan-bahan：500gototkakisapi,1,500gpecaimini,1buahayam,600grusukbabi,150ghamYunnan<br> Bahanbumbu：50garakShao,5ggaram,10gbawangprei,10gjahe<br> <br> Caramembuat：<br> 1.Bersihkanototkakisapi,rebusselama5menitdlmairpanas,angkatdanrendamkandlmair,dinginkandlmkulkasselamasemalam.<br> 2.Bersihkanayam,rusukbabidanhamYunnan,masakselama3jamdlmairpanasdngapibesarhinggasupnyaberwarnaputihsusu;masukkanototkakisapi,pecaiminidanbahanbumbu,masakselama2jamdngapisedang,sajikan.<br> <br> Tips：Ototkakisapididinginkandalamkulkasselamasemalamsupayaototterasalebihlunak,danAndaharusmemasaksupdenganapibesarsehinggasupnyaberwarnaputihsusu.<br> <br> （繙譯：語言專家諮詢公司電話：23648988）</p><p>大廚Profile</p><p>嚴兆偉師傅1972年開始習廚，曾於香港賽馬會、喜來登酒店等掌廚，1988年加入京華國際酒店為行政總廚，管店內所有食肆包括「唐宮」中餐廳及「棕櫚閣」咖啡廳等的出品及行政工作。要做出具地道風味的菜式，嚴師傅認為必須要對當地的傳統和文化習俗有深入的了解；烹調上，他堅持沿用地道的材料及工序，以帶出傳統特色，出品一直保持高水平。</p></body></html>