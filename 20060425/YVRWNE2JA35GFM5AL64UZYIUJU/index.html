<html><header><meta charset="utf-8"><title>WiFi相機　再冧價</title></header><body><h1>WiFi相機　再冧價</h1><p>呢輪伊麵曝光率奇高，唔單止喺娛樂雜誌，晚晚喺公仔箱都見佢拎住相機，原來呢個品牌有新機出所以勁谷廣告；其中一部IXUS65，係市面上少有3"芒但機身細嘅機種，芒大相對睇相會清楚，配合對焦位置顯示功能，可將對焦部份放大Check吓影像清唔清，屏幕更可同時顯示兩張相，以6萬像素新機嚟講唔使三千，叫價合理。<br>同牌另一部Wi-Fi機種IXUSWireless，可以Wi-Fi傳相、打印同遙控拍攝，最近售價調低，由以往三千頭水位，落到去家陣$2,780，5百萬像素中價機又多個選擇。<br><br>記者：招佩珊<br><br>售賣點：中原電器（27707608）<br>地址：旺角西洋菜南1A號</p></body></html>