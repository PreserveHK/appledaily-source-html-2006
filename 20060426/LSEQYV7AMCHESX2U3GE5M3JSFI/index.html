<html><header><meta charset="utf-8"><title>　　郭伯偉智慧官場幾人曉？ - 李八方</title></header><body><h1>　　郭伯偉智慧官場幾人曉？ - 李八方</h1><p>前財政司郭伯偉（SirJohnCowperthwaite）今年初逝世，佢61年至71年做財爺，奉行小政府、大市場政策，為香港奠下七、八十年代經濟起飛嘅基礎。為紀念呢位對香港貢獻極大嘅人物，壹集團放咗佢個銅像喺地下大堂，以示不忘佢篤信市場力量嘅信念。<br> 壹傳媒創辦人黎智英同《壹週刊》社長楊懷康噚日為銅像揭幕，楊社話特登揀噚日，係因為4月25日係郭伯偉冥壽，若然佢仍健在，就應該慶祝91歲生日。<br> 肥佬黎認為郭伯偉最偉大就係自己成世人都做官，卻對官僚主義深惡痛絕，仲叫人唔好相信官僚，要信任市場，相信人民嘅智慧同自發能力。<br> 銅像嘅像座上刻有郭伯偉嘅名句"Inthelongrun,theaggregateofthedecisionsofindividualbusinessmen,exercisingindividualjudgmentinafreeeconomy,evenifoftenmistaken,islikelytodolessharmthanthecentralizeddecisionofagovernment;andcertainlytheharmislikelytobecounteractedfaster."今時今日官場，仲有幾多人記得呢段說話呢？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>