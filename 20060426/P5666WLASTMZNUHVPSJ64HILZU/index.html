<html><header><meta charset="utf-8"><title>新口味樽裝茶　個樽靚得好緊要！</title></header><body><h1>新口味樽裝茶　個樽靚得好緊要！</h1><p>茶是故鄉濃，用茶葉沖茶最正統，當然亦最香最濃。但係你行行吓街又喺邊度搵個茶壺出嚟沖茶呢？面對現實最簡單都係買樽裝茶，即買即開就可以灌入喉嚨，而且款式愈出愈新，愈多愈靚。𠵱家就推介幾款啱啱轉新裝，涼浸浸最啱夏天行街行到出晒汗嘅樽裝茶，新口味之餘個樽重精美得緊要，其中兩款玻璃樽更係街訪最愛，靚到唔捨得揼……擺喺公司插花囉！</p><p>街女點睇<br>桃味綠茶$21.5（崇光超市）</p><p>Bell：「呢個樽成個桃紅色，好靚呀！飲完個樽我都唔捨得揼。啲桃茶味道甜甜哋又有少少酸，飲完個人好鬼精神。不過二十蚊一樽，貴咗啲囉。」</p><p>紅梅減肥茶$12.9（崇光超市）</p><p>Creamy：「呢樽好似比其他樽裝茶大支啲抵飲啲，個玻璃樽幾靚又夠大，可以拎番公司插花。DIET呢個英文字梗係引死女仔，而且仲係我最鍾意嘅紅梅味，紅梅婆婆呢？」</p><p>茉莉花茶$14.5（city'super）</p><p>茉莉花茶唔算係新嘢，但呢支寫明係用100%茉莉花茶葉製造，絕對無用人造香料，健康得嚟味道亦更清香，難得係唔會太甜。</p><p>崇光超市：28338338<br> 時代廣場city'super：25062888</p></body></html>