<html><header><meta charset="utf-8"><title>耗48億元興建　貴過中區甲級商廈<br>添馬艦每呎造價$3,526</title></header><body><h1>耗48億元興建　貴過中區甲級商廈<br>添馬艦每呎造價$3,526</h1><p>【本報訊】政府決意在香港最後一塊地王添馬艦興建新政府總部，連建造也特別豪華。據政府提供的資料顯示，新政府總部現時建造價為48億元，以總樓宇面積為近125,000平方米計算，每平方米平均建造價為約為38,400元（即平方呎價為3,526元），遠超同區甲級寫字樓近每平方米14,000元（呎價為1,286元）的建造費水平近兩倍，立法會議員昨天炮轟政府豪裝新總部，自由黨主席田北俊更怒斥：「我哋支持添馬計劃，唔係等於畀部提款機你亂咁㩒。」　記者：許偉賢</p><p>政府提交文件顯示，新政府總部大樓及立法會所需面積只為7萬多平方米，但計算通脹後的造價高達51.3億，田北俊昨在立法會規劃地政及工程事務委員會會議發難，指每平方米逾65,000元（即呎價5,968元）造價「太貴」，憤言：「嗰4個入標者知唔知預咗會有50幾億使呢？如果係我，我都入夠50億啦！」他呼籲政府別當立法會是提款機「亂咁㩒」。</p><p>被指企圖含混過關</p><p>民建聯蔡素玉也指：「我哋完全唔知個建築物係點，咁就攞50億？」泛民主派陳偉業也斥政府強行「含混過關、巧取豪奪」。<br> 出席會議的建築署工程策劃總監袁家達解釋，連同走廊、廁所及樓梯等面積，新政府總部計劃的總樓宇面積實際為125,000平方米左右。建築署署長余熾鏗補充，由於新總部或向地底發展，因此造價較原來的昂貴，但兩人未有透露費用詳情。<br> 測量師學會前會長張達棠接受查詢時估計，以添馬艦地皮推算，每平方米建造費約為13,000元（即呎價1,194元），與同區商廈建造價相若，但他相信有關建造費實際上包括了其他配套，例如設置嚴密保安系統、電腦、傢俬及一系列顧問研究費，甚至連同新總部附近的花園造價，因此才遠超市場水平，直指：「政府真係做得衰嘅，唔肯將啲價格分開畀人睇，又乜資料都冇，係抵俾人鬧㗎！」</p><p>議員：真係幾貴㗎</p><p>立法會建築、測量及都市規劃界代表劉秀成也稱：「如果真係三萬幾蚊一平方米，真係幾貴㗎！」但他相信有關費用包括其他配套在內，呼籲政府列明費用分項，否則「唔係我哋點批畀佢哋呀？」<br> 行政署發言人補充，包括建築工程及屋宇裝備在內，當局預算新總部每平方米建造費只為14,500元（呎價為1,331元），與中區一般甲級寫字樓造價相若。</p></body></html>