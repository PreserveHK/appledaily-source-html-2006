<html><header><meta charset="utf-8"><title>林子聰出戰烏甸尼重磅出擊</title></header><body><h1>林子聰出戰烏甸尼重磅出擊</h1><p>由林子聰執導，衛視電影台跟映藝娛樂合作的電影《得閒飲茶》參展今屆意大利烏甸尼影展，角逐最受歡迎電影、最佳導演及男、女主角等獎項。而林子聰和女主角梁慧嘉（Viann）正在烏甸尼出席有關電影活動。</p><p>觀眾索簽名</p><p>問林子聰有沒有信心得獎，他昨日在長途電話中說：「我信心一般，不過觀眾反應好好，好似噚晚套戲首映，完場後觀眾拍掌拍足五分鐘有多，之後仲有唔少人圍住我攞簽名。」問其老闆劉德華有否送上鼓勵說話，林子聰說：「佢話：『我幾年前憑《全職殺手》去過啦，不過鎩羽而歸，你咁重，逐斤秤都會贏嘅，過去見識吓囉。』」Viann則坦言沒信心得獎，由於是第一次出席大型影展，故只抱觀摩心態。<br> 撰文：馮美茵</p></body></html>