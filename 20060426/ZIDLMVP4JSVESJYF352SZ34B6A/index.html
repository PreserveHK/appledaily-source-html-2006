<html><header><meta charset="utf-8"><title>中學生臭渠觀鳥日久著迷</title></header><body><h1>中學生臭渠觀鳥日久著迷</h1><p>當年舊機場啟德明渠的沖天臭氣，相信沒有幾個人能忍受得了。只有最近在本港首次發現橙胸綠鳩的何維俊，才能在臭氣中自得其樂，駐足觀賞逾50種於明渠出沒的雀鳥。<br> 目前修讀職業訓練局可持續發展旅遊課程的阿俊說，就讀九龍城李裘恩紀念中學時，便愛上觀鳥活動。「嗰陣每日返學都要經過好臭嘅啟德明渠，當時條渠有成50個品種嘅雀鳥喺度出沒，慢慢就習慣忍受嗰種臭味，鍾意咗睇雀仔。」從那時開始，他買了本辨別雀鳥的書細讀。後來還連續3年，領隊贏過3屆全港中學生觀鳥比賽冠軍。<br> 阿俊說：「香港雖然可以睇到唔少雀仔，但係絕大部份都已經俾人第一次發現，好難得先會發現新品種，所以對於觀鳥者嚟講，發現新品種當然係好開心，但最重要仲係要你平日勤於認識不同品種嘅雀鳥，再加上緣份，先會有出人意表嘅收穫。」	<br> 本報記者</p></body></html>