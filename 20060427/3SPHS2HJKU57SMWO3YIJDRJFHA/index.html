<html><header><meta charset="utf-8"><title>悅經：宿生廚房UnUn　撞破男照攞嘢飲！</title></header><body><h1>悅經：宿生廚房UnUn　撞破男照攞嘢飲！</h1><p>時間：風聞是三更<br>地點：某大學校園男女宿生廚房<br>人物：兩男一女<br>事情發展與「嬲」字無關，不過是某男宿生撞破一樁雲雨美事。猶記得初入大學迎新營，大學生淫亂事件已說得比鬧鬼故事更荒誕！撞破同房好事的更時有聽聞，只是今次的場景竟在公眾地方！兩男一女在靜夜份外空洞的宿舍廚房，定格，然後——<br>找來3位敢言女大學生，隨口便是十多個個案，淫亂主角雖總是朋友的朋友，但空穴來風，偷窺、淫亂、一夜情、吸毒……自由自在及廣闊的校園生活，竟成了尋性刺激的平台。<br><br>記者：黃若茵　攝影：黃子偉<br>角色扮演：Karen、Herman、Ma@Salvador</p><p>Case1<br>定格3秒我睇你唔到@Carman</p><p>某日，跟正在讀大學的朋友Carman講電話，閒扯到大學生的淫亂事件，「嘩，大把啦！」然後她便如數家珍，最激的是Carman的一個男性朋友竟曾撞破廚房韻事：「有一晚，我朋友溫書溫到半夜，諗住入廚房攞嘢飲，點知打開廚房門見到一男一女，男嘅除咗褲，女嘅冇着衫，大家當場呆咗3秒。」兩男一女，定格，然後──<br> 沒墮進王家衛式更深邃的慢鏡，就只定格兩三秒，撞破男誤闖「巫山」鎮定萬分，竟向親熱男女講：「你哋繼續啦，唔使理我㗎。」然後攞埋嘢飲先返房！結局意想不到的平淡。男女主角的行為固然令人側目，路過宿生的超凡道行亦反映時下大學生對性的開放態度。Emily亦聽聞過有對情侶正在房間內親熱，剛巧同房回來，但情到濃時又好想搞嘢，結果就走咗去廚房搞。說到這裏，Carman、Emily、Queenie三位女生不期然謙說自己的性生活中規中矩，「至少不會在公眾地方進行。」</p><p>Carman傳理系4年級</p><p>拍拖歷：3次<br> 校園內可接受最激做愛點：宿舍房間<br> 試過最激一次：因為很早已跟男友搬出嚟住，所以都係喺自己屋企，私人地方都冇話激唔激。</p><p>Emily社會科學院2年級</p><p>拍拖歷：3次<br> 校園內可接受最激做愛點：宿舍房間<br> 試過最激一次：對不起，現在還是守身如玉。</p><p>Queenie英文系3年級</p><p>拍拖歷：4次<br> 校園內可接受最激做愛點：宿舍房間<br> 試過最激一次：屋企浴室咋！</p><p>做愛=屙屎請關門</p><p>討論之時，大家都十分激動，但Carman、Queenie跟Emily都一致認同這些是個人選擇，她們不會這樣做，但也不會否定別人的做法。不過還是應該有個原則，就是留在私人地方做。因若在公眾地方做，很容易給人撞個正着，多羞家！Queenie便打了一個很貼切的比喻：「你去屙屎都唔會打開對門俾人睇㗎，做愛都係一樣，有啲人唔做唔得，咁你咪關埋道門做囉，唔好逼人睇。」</p><p>港生：唔好過份濫交VS番書：一夜情好正常<br>港大Mik</p><p>「好正常啫，大學生活跟中學嘅風氣好唔同，容易令人喺性生活上迷失方向。」</p><p>科大Wing</p><p>「聽過唔少濫交淫亂的事，有時覺得好變態，雖然每個人嘅性態度唔同，但唔使喺公眾場所做畀人睇。」</p><p>城大Pakho</p><p>「都係反映咗𠵱家嘅年輕人性觀念開放，但若果過份濫交就係墮落。」</p><p>英國留學生Callie</p><p>「讀大學時大家都好鍾意出去飲酒，女仔飲醉咗好容易會有一夜情，大家都當係玩唔會介懷。」</p><p>澳洲留學生Ben</p><p>「宿舍成日搞派對，咁睇中邊個就會向佢埋手，一夜情實有，亦有唔少因此搵到拍拖對象。」</p><p>荷蘭留學生Terry</p><p>「荷蘭因為大麻合法化，成班同學男男女女經常喺宿舍一齊吸，吸完之後咪揀個搞囉，好普遍㗎咋。」</p><p>Case2　墮胎4次<br>面不改容@Queenie</p><p>即使是閂埋宿舍房門鬼混，一樣大把過火事例，最激是個墮胎4次個案。Queenie皺眉說：「個女仔係我朋友嘅同房，3年大學有無數次一夜情，佢懷孕4次，其中3次係同陌生人發生㖭。」原來該女生大一起便常跟男友做愛，第一次意外由此而生。分手後寂寞難耐經常酒後亂性，換來第二次墮胎經驗。「第3、4次都係玩一夜情，佢唔後悔亦未曾動真情。墮胎好似閒事，離開診所就去hightea。」Queenie一臉奇怪地說。<br> 的確有點奇，墮胎多次，唯一令她害怕的竟是腹中冤魂，「我怕佢哋會返嚟搵我。」第3次墮胎後她說。Carman已按捺不住：「作為一個大學生冇理由咁蠢唔識避孕？」Emily亦不甘後人：「以後有乜嘢後遺症都係自己攞嚟！」</p><p>Case3　為K仔<br>奉獻玉身@Carman</p><p>中小學都在外國讀書，帶點鬼妹仔性格的Carman見聞特別多。「聽過某大學內有個女同學為咗食K仔，就同宿舍tutor搞埋一齊。」據Carman所知，那女生本已有一固定男友，但因男友跟她並不在同一所大學裏讀書，便無法無天起來，更為吸食K仔，而跟供應者頻頻發生性關係。那名K仔供應者另有一處得天獨厚的地方，就是住在單人房，皆因他是宿舍的導師。每次那女生毒癮發作便到供應者房間找他，吸食過後，便任由對方處置。完事後二人便扮作陌路人，在校園內碰見也不打招呼。<br> 「太過份喇！」Emily激動起來：「有sex都唔算係罪過，但吸毒點講都係犯法行為。更何況為咗吸毒以性作為交易，似乎太低俗了吧！」</p><p>Case4　兩王一后<br>又唔係玩3P@Emily</p><p>真係咁激？等等，聽吓Emily點講：「我朋友住男女生宿舍，聽佢講有個女仔同宿舍裏面唔少男仔都搞過，真係好淫亂。」Emily如分享趣事般：「話說有晚，該名濫交女生跟一名男生正進行得如火如荼時，男生的同房突然出現，嚇得他們動也不敢動，尷尬嘛！」但尷尬並非因二人正在進行的活動，而是由於女生跟那名同房曾經都有一手，雖然大家心知肚明不過是搵個伴啫，但覺當住自己另一位性伴侶面前做好無尊嚴，唔通真係玩3P咩。終於，同房一聲不響離開房間，女生亦立刻穿上衣服鬆人，但就在她拉開門的一刻，發現門外有人用力扯緊！正是那名同房拉着讓她不能離開房間，嚇得她花容失色。我們聽後忍俊不禁，算是她濫交的一個小懲罰！</p><p>其他咿挹性地<br>浴室</p><p>某人說：「見過浴室同一格內有兩對拖鞋，立刻入房拎部DC想拍佢哋出嚟個樣，點知等咗好耐都唔見佢哋出嚟就放棄咗囉。」</p><p>後樓梯</p><p>某人說：「我個friend同我講，佢check清楚晒幾點有人巡視後樓梯，其他時間去後樓梯搞一定好安全。」</p><p>草叢</p><p>某人說：「大學四處都係花草樹木，夜闌人靜就係好時機，不過夏天就比較多蚊。」</p><p>幽靜小路</p><p>某人說：「喺小路搞就太誇張，不過夜麻麻冇乜人經過嘅小路確是調情嘅好地方，當做warmup都幾好吖。」</p><p>香港性教育促進會會長　黎定基先生</p><p>「部份大學生有如此開放的性生活，其實是反映了整個社會風氣，特別是年輕人的崇尚自由的心態，從而出現性縱慾的現象。至於大學校園自由自在的宿舍生活，有可能是導致他們縱慾的原因之一，但兩者之間沒有必然的關係。」</p><p>大學生Emily：「大學裏都係年輕人，出去時鐘酒店搞又要畀錢，宿舍可以話係一個免費嘅做愛營地，點搞法都係個人嘅選擇，最緊要唔好影響到人或俾人見到，又核突又唔開心。」</p></body></html>