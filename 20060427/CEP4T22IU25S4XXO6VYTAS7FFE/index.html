<html><header><meta charset="utf-8"><title>秋官風騷賀收視</title></header><body><h1>秋官風騷賀收視</h1><p>由鄭少秋主持的無綫資訊節目《故宮帝皇秘傳》上周平均收視22點（約141萬觀眾收看），而最高收視更達24點（約154萬觀眾收看），節目更打破了過往同時段的收視紀錄。秋官昨日與節目監製鄧婉媚在將軍澳電視廣播城開香檳，慶祝收視報捷。</p><p>飲無綫奶大</p><p>秋官近日主持的《故宮帝皇秘傳》及劇集《潮爆大狀》均獲高收視，難怪他昨日提起收視就風騷地說：「再加埋呢段時間嘅股市升到16000點，我都有留意，我用好多年心血將股市谷起，嗰股力量練咗好耐先可以發功，𠵱家係成熟期啦，收視同股市都掂。」<br> 問秋官主持第2輯《故宮帝皇秘傳》可有要求無綫加人工？他笑說：「我飲無綫嘅奶大嘅，飲到我高高大大、肥肥白白，唔使講呢啲啦啩。」<br> 採訪、攝影：卓美娟</p></body></html>