<html><header><meta charset="utf-8"><title>女人煮道：有機廚師蔣雅文　兜得有營</title></header><body><h1>女人煮道：有機廚師蔣雅文　兜得有營</h1><p>繼孔雀石綠、H5N1，呢期又輪到有超標農藥嘅蔬菜，專家話食咗可能致癌、患上神經疾病甚至急性中毒，一時間人人自危，當阿媽愁緊呢個地球仲有乜可以食之際，平日飽受冷待的有機蔬果卻因禍得福，瞬間成為新寵！正如蔣雅文（Mandy）話齋：「唔為自己都為吓屋企人啦！」<br>記者：陳慧茵<br>攝影：周旭文<br>鳴謝：菓一道（31677683）</p><p>Mandy：雖然有機菜價錢貴成倍，不過我嘅格言係享受人生，食嘢最緊要健康好味，貴啲都無所謂啦！</p><p>有機沙律配芝麻醬　最醒胃</p><p>價錢：$40/2人<br> 需時：15分鐘<br> 要保持蔬菜營養，最佳辦法莫於整沙律。Mandy：「我好鍾意食沙律，不過工作忙，一年平均先整得一次咋！」這款沙律拌以特製的醒胃酸醋芝麻醬，同時帶出蔬菜自然甜味。</p><p>材料：</p><p>溫室青瓜2條、紅蘋果半個、西芹1條、番茄1個、紅腰豆100克、甘笋半條、粟米芯5條<br> <br> 芝麻醬材料：黑芝麻、白醋各1湯匙、白芝麻4湯匙、蒜粉、黑糖各1茶匙，鹽適量<br> <br> 芝麻醬煮法：炒香黑、白芝麻磨成粉末，加餘下材料至易潔鑊同煮5分鐘，放涼備用。</p><p>做法：</p><p>1.洗淨所有蔬果，甘笋去皮，粟米芯放滾水灼熟，放涼備用。<br> <br> 2.番茄開半雕花，餘下材料（紅腰豆除外）切粒，部份材料放番茄內作裝飾用。倒入芝麻醬拌勻即成。</p><p>TIPS：近日天氣轉熱，吃剩的沙律記緊存放4℃以下雪櫃內以防變壞。</p><p>菠菜三文魚伴紫蘇麵　美容兼健康</p><p>價錢：$25/2人<br> 需時：20分鐘<br> 致力研究有機蔬菜的台大教授吳三和研究指出，有機菠菜所含維他命C是一般菠菜的2-3倍，Mandy：「唔知係咪心理作用，我覺得有機菜零舍爽口，外形仲靚啲㖭。」三文魚仲有收緊皮膚，減退皺紋功效，難怪貪靚嘅Mandy咁Buy。</p><p>材料：</p><p>材料：三文魚10克、煙三文魚10克、菠菜120克、紫蘇麵70克、蒜茸及橄欖油適量<br> <br> 白汁材料：洋葱適量、紫蘇葉3塊、鮮蘑菇5克、淡奶3茶匙、水、糖及鹽適量<br> <br> 白汁煮法：以橄欖油、蒜茸爆香洋葱，放入餘下材料煮3分鐘，以糖及鹽調味。</p><p>做法：</p><p>1.紫蘇麵放滾水以中火灼10分鐘。菠菜洗淨切幼絲備用。<br> <br> 2.以橄欖油炒香三文魚至呈金黃色，加入白汁、紫蘇麵及菠菜略炒即可。</p><p>TIPS：不同品牌的紫蘇麵烹調時間各異，跟足包裝上指示最穩陣。</p><p>薯仔扁豆湯　耐煮保營養</p><p>價錢：$20/2人<br> 需時：30分鐘<br> 據香港有機資源中心資料顯示，有機作物細胞組織較密集，所以較耐煮，營養流失亦較少，連甚少入廚的Mandy都大讚易整。</p><p>材料：</p><p>薯仔1個、扁豆80克、淡奶2湯匙、西蘭花適量、鹽半茶匙、糖1茶匙</p><p>TIPS：灼薯仔的滾水可翻用，故薯仔應先㓟皮，切粒時可更快熟腍。</p><p>何謂有機蔬果？</p><p>即避免使用化學肥料、化學農藥、人工合成物料或基因改造生物等生產方法種植的蔬果。獲有機認證的農場或加工場，生產產品要符合有機生產及加工標準。有機資料網頁：www.hkbu.edu.hk/~hkorc<br> （香港有機資源中心）<br> </p><p>鹽水浸菜去農藥？</p><p>坊間一直流傳以鹽浸洗蔬菜可除農藥，其實農藥分水溶性與脂溶性，前者直接以水沖洗即可，浸泡只會讓稀釋後的農藥再還原；後者則無法溶於水，加鹽亦無補於事，正確方法應是以足量清水大力沖洗。</p></body></html>