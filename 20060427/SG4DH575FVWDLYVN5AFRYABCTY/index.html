<html><header><meta charset="utf-8"><title>女人BLOG：容易濕潤的女人：最憎人話我大食</title></header><body><h1>女人BLOG：容易濕潤的女人：最憎人話我大食</h1><p>男人鹹濕天經地義，女人對性熱衷卻會被罵淫婦、蕩娃？「我承認我性慾係比較旺盛，但估唔到呢個會係我兩個前男友同我分手嘅理由。」Nacy說她的性慾強，的確強得誇張。工作時間上網看激情故事，只靠文字都會興奮到要入洗手間DIY；看到明星裸照又會有性幻想；更嚴重的，只要穿較薄身的裙，坐在較顛簸的巴士上，扽一扽，磨一磨，也會有反應兼有分泌。容易濕潤的女人，每天也像熱帶雨林，每晚渴望高潮迭起，會嚇怕人嗎？<br><br>記者：馬慶武　攝影：林栢鈞</p><p>性慾強　就是淫蕩！</p><p>男人性慾強，專一，不到煙花之地搞三搞四，是好男人；女人性慾強，專一，沒有鈎三搭四，都算淫蕩！這是Nacy兩位前度男友的想法。接近30歲還未踏入狼虎年華，但對性的需索已極大，「我係鹹濕！」Nacy從來沒有否認，在男友面前也沒有掩飾，結果，嚇怕了兩個男友。激動過後，真情對話，原來男友不是怕她大食，是怕自己未能滿足她而自卑心作祟。「男人鹹濕就叫做勁，值得炫耀。女人鹹濕就會被人話『大食』，唔敢同人講。我最憎聽見男友話我『大食』。」Nacy說從來沒有覺得自己有錯，只是男女永遠不能平等。</p><p>巴士上的生理反應</p><p>夏天穿着薄紗裙，坐在顛簸的巴士下層，Nacy蹺埋雙腳夾着敏感部位，器官和座位輕輕的摩擦，已令Nacy產生生理反應。「我同啲女仔朋友都有傾過，佢哋都話我誇張，但係我唔知點解會咁，尤其是唔夠瞓或者M嚟之前，特別容易有反應。」Nacy沒有尷尬，理直氣壯：「有人叫過我去睇醫生，我即鬧佢黐線，我冇病睇咩醫生？」為免在街上「出事」，Nacy說她已很少穿薄紗裙，更少穿薄西褲，最常穿的是比較厚身的牛仔褲，還有麻煩事：「我日日都會用護墊，分泌咁多，衞生啲好。」</p><p>高潮滋味一試上癮</p><p>「做愛，會上癮的！」不是天生性慾狂，Nacy在廿多歲時失身，當時還未懂得享受：「第一次梗係痛啦，我第一個男人係初戀情人，大家都無性經驗，我當做愛係拍拖必經過程，好似拖手、擁抱、接吻，之後輪到做愛，感覺唔大。」初戀因性格不合分手收場，遇到第二個男友，骨格精奇，是床上高手，才令Nacy一嚐高潮滋味，一試上癮。「呢個男友好識情趣，好多時齋做前奏已經令我有第一次高潮。」熟能生巧，更多花巧，男友用口侍候，令Nacy醒覺自己是性慾強者。每晚渴望享受高潮感覺，有時間更自動送上門，拋棄矜持，代價是變得不再矜貴。「佢一個人住，我嗰排差唔多晚晚上去佢度，開頭大家都有新鮮感，晚晚都會做。」</p><p>男友無力招架說分手</p><p>過了半年，男友開始不再晚晚激情，Nacy對性的渴求卻沒有減退，但男友已露出敷衍態度。「好多時佢射咗我都重未有高潮，但佢就唔理我，即瞓！有時又敷衍了事，我講埋出口想佢用口，就出事嘞。」Nacy說男友開始對她有埋怨，覺得她難以滿足，更可能覺得沒必要滿足她，「乜你咁大食㗎！」表明態度，最後捱過3個月，終於男友提出分手，表面分手理由是Nacy沒體諒他，想有更多私人空間；實際理由，由男友朋友口中得知的事實──「我餵佢唔飽！」</p><p>花灑永遠是我的舊愛</p><p>沒有男友，沒有性生活，小文員小女人，事業心不強，未能靠工作麻醉性慾。「我雖然成日需要，但你千祈唔好寫我濫交，我未試過一夜情，更無叫過鴨！」Nacy在單身的日子，沒有強求亂找對手，只是仍然渴望高潮快感，靠自己對手，還有……花灑！「我嗰陣一個星期自慰起碼3、4次，開頭都係用手，之後好多時沖涼時用花灑搞掂。」激流令水花四濺，還未算刺激，再來的是震蛋、假陽具。「有咩問題，男人打飛機都會睇鹹書鹹碟啦！」沒有男友的半年，花灑、道具是Nacy的性伴侶。交了新男友，卻仍和「舊愛」偷歡，「自慰有自慰樂趣，自己最清楚自己邊度最敏感。」Nacy坦言，有時喜歡自慰，甚至比跟男友做愛更痛快：「有時好快做完，我真係覺得到喉唔到肺，我哋唔係一齊住，返到屋企咪自己再嚟。」不少個晚上，也要待下半場完結，Nacy才有覺好瞓。</p><p>與龍格堡有一手</p><p>鹹書鹹碟，從來不是為女性而生。「所以我都無睇過呢啲嘢，女人靠幻想得㗎喇！」前男友、歌星、甚至外國球星，都曾經是Nacy幻想中的對手：「鹹書就無睇，但係有時睇雜誌睇到有啲性感男星都會有幻想，好似前排成日雄風再現嘅伊健。」激凸，一向引死麻甩，估不到男人的激凸，也會有女人懂得欣賞。「明星好多都幻想過喎，不過有一次我自己都覺得搞笑，就係Sogo對面個內褲廣告。」Nacy說的，是瑞典球星龍格堡只穿內褲的那個名牌內褲廣告，她說看到他滿身肌肉，即時有性衝動，返到屋企齋回想已好像跟這位球星「做」了一次。</p><p>力有不逮？重有口有手</p><p>男人，自尊心強，最怕自己未能滿足伴侶，尤其性方面。「唉，有次佢上嚟我屋企，被佢發現我啲『玩具』，佢即時審我，問我係咪以前男友買嘅。」Nacy選擇如實作答：「聽完佢唔係好信，隔咗兩三個星期就用咗個我都唔記得咗係咩嘅藉口同我講分手。」心知肚明，原來不只愛是懷疑，性也是懷疑之源。碰了兩次壁，仍堅信可找到合適伴侶，筆者問：「如果你愛對方，但對方喺性方面滿足唔到你，會點？」「男人衰睇性睇得重，我自問係追求性嘅享受，但愛始終係最重要，只要我愛佢，我相信呢啲小問題可以解決，個男人愛我，縱使力不從心，還有手有口，有心一定可以滿足我，再唔係我可以用道具淋熄慾火，兩個人相處，性唔係最重要！」</p><p>懂得裝睡才是好男人</p><p>「我同𠵱家個男朋友拍咗兩年拖，好開心。」Nacy說他現任男友不是性超人，也沒有勁量持久力，只是愛她。「喺好多方面感覺到佢愛我，佢會為咗我戒煙，又開始儲錢同我結婚，重有最重要一樣嘢，係佢知道我性慾比較強，佢明白我。」Nacy說男友沒有介意她自慰，亦會盡力滿足她，工作太累，會坦白，可以「只」抱在一起睡。只是Nacy依然自我，「不過攬住瞓，我就好易想要，咁咪入去沖個涼，上番床後便瞓得安樂。」Nacy重話有時她的同居男友也會發現她睡不着去DIY，不過卻會裝睡，沒有衝突。了解後大方面對，證明真愛令一切尷尬、尊嚴、自卑都可以放下。</p><p>後記：多謝關心！</p><p>訪問前，同事們開會時曾戲言：「嘩，佢咁易有反應，你一個男仔去訪問佢驚唔驚？咪上佢屋企呀！」老實，我天性豁達，從一開始已沒有想過被訪者是三尖八角之流，可能因為這個原因，我沒正面想過這個問題，從來沒有這個「危機意識」。訪問過後，很想和同事們說聲多謝關心，還要提醒她們，原來女人和男人一樣，一樣可以好鹹濕，不過鹹濕不代表就有一顆「賤心」。不鹹濕的也可以花心，鹹濕也不代表不負責任，這方面，應該看得平等一點。</p><p>女人確有狼虎之年</p><p>性專家吳敏倫教授：「女人的確係有狼虎之年，即性需索特別強嘅時期，大約係30幾至40歲左右。呢個時期生理方面有變化，性器官再次有成長，會較易充血同變得更有彈性。不過除生理外，心理方面亦有影響，因為到咗呢個年齡嘅女性，對性交認識多咗，性經驗多咗，技巧好咗更識得享受性，所以會有更強慾望。」</p><p>分泌過多或患性病</p><p>性病及皮膚科醫生黎湛暉：「首先女性喺排卵期或懷孕期，下體會有較多分泌，重有如果長期服用抗生素，亦會令下體的寄生菌失去抑制念珠菌嘅能力，念珠菌過多會令下體痕癢同埋分泌出較稠嘅分泌物。另外如果分泌物呈黃綠色，就應該係感染到毛滴蟲；有腥臭味就可能係衞生問題而產生細菌，最好搵醫生檢查。若然分泌係無色無味，就多數唔係患上性病。」</p></body></html>