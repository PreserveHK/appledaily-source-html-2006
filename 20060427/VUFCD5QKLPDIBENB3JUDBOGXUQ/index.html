<html><header><meta charset="utf-8"><title>「手榴彈香水」禁發售</title></header><body><h1>「手榴彈香水」禁發售</h1><p>自911襲擊後，各地機場的違禁品清單愈來愈長，剃刀、指甲鉗等統統唔畀帶上機，𠵱家連香水都要禁？挪威奧斯陸（Oslo）機場最近就要求免稅店停售L'Oreal的「花朵炸彈」（Flowerbomb）香水，皆因香水樽似足手榴彈，機場方面話恐怕有人會用呢種「假炸彈」嚇人喎。L'Oreal就話呢隻香水賣咗2年，都未試過有咁嘅情況，唔知有咩好驚。<br> 法新社</p></body></html>