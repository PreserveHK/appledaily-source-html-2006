<html><header><meta charset="utf-8"><title>葉璇否認禁慾</title></header><body><h1>葉璇否認禁慾</h1><p>葉璇為亞視主持一連13集的《女人禁區》昨日開始錄影，首集節目請來嘉賓田蕊妮、鄒凱光，與葉璇一起討論「好男人與壞男人」。葉璇表示在圈中未遇過壞男人，遇過最壞的，只是多年前曾令她傷心的男人，她說：「好多年前，有一個令我好傷心嘅人，嗰時都好細個，𠵱家覺得佢都唔係好壞。」問到葉璇誰是圈中好男人，她說：「我覺得四哥（謝賢）係好男人，佢好細心，好溫柔。」又撐四哥不花弗：「佢唔花弗，𠵱家個女朋友都行咗好耐。」</p><p>睇跌打醫舊患</p><p>有報道指葉璇在《十大廣告》表演辣身舞時，不小心弄傷大髀，之後要到跌打館求醫，她否認說：「唔知佢有乜嘢證據咁寫，佢又唔係喺我床下底，我去睇跌打，係我隻腳嘅舊患，呢個傷係拍《西廂奇緣》嗰時整親。」至於受傷禁慾一事，她說：「無中生有，基本上我工作量咁大，除咗工作我都冇私人時間，唔知點解可以作咁大。」<br> 採訪、攝影：楊潔雯</p></body></html>