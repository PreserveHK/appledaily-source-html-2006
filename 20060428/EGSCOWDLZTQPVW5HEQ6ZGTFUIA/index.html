<html><header><meta charset="utf-8"><title>9樓D座：買部「高清」LCD等開波千零蚊有交易</title></header><body><h1>9樓D座：買部「高清」LCD等開波千零蚊有交易</h1><p>世界盃未正式開鑼，現階段有咩好做？有無諗過趁平平哋換番部新機返屋企慢慢由頭歎到落尾？適逢今期有電視機大減價，各款名牌LCDTV、Plasma、CRTTV以低至4折平賣，其中LCD、Plasma全部均可支援HD，最平千零蚊都有交易，買完電視再掃埋部DVD燒錄機返屋企日日錄，咁就唔使捱更抵夜，都可以一場不漏，睇晒！<br>記者：黃婉冰<br>攝影：楊錦文<br>Model：Irene</p><p>「高清」係咩？</p><p>「高清」即「HighDefinition」（簡稱HD），以高解像為目標，入門級由720p到1080i不等（垂直線數，p解逐行掃描，而i則為隔行掃描），比DVD解像度還厲害（720×480）。香港首個高清電視頻道預計將於○七年底面世，想到時收睇得到，就要揀番部可支緩HD的型號。而目前有好多超薄電視都標榜或自稱兼容HD，其實有些只係去到720p級數，對未來真正的HD影像（1,920×1,080）還相距很遠，所以用家購買時要問清問楚。</p><p>LCDTV　支援HD一樣照減<br>可對應1080p/1080i</p><p>型號：BENQDV2651<br> 原價：$9,980　<br> BENQ26"LCDTV，可對應1080p/1080i廣播，解像度1,280×768，對比度600:1，光亮度500cd/m2，六千有找，諗得過！<br> 特價：$5,990</p><p>電動轉盤勁方便</p><p>型號：Hitachi32LD7800TA<br> 原價：$26,800　<br> 日立32"LCDTV，解像度1,366×768，亮度為500cd/m2，對比度600:1，內置麗音完全國際線路雙調諧器，有遙控操控電動旋轉座，可作左右30度轉動。（只限2部）<br> 特價：$9,980</p><p>數碼化影像處理</p><p>型號：ROLLEIHT-D40HSK<br> 原價：$23,800<br> 德國相機品牌ROLLEI，解像度1,366x768，1,000:1對比度，光亮度500cd/m2，採用DTCI/DLTI數碼化影像處理，備有HDMI數碼插頭，可接承高清DVD，有麗音、8微秒反應時間，可支援數碼廣播。<br> 特價：$13,980</p><p>外形輕巧可掛牆</p><p>型號：PHILIPS150T4<br> 原價：$3,380<br> 飛利浦15"LCDTV，外形流線輕巧，可掛牆或座枱，亦可連接電腦使用，最適合睡房使用。解像度1,024×768，光亮度250cd/m2，對比度350:1。（只限2部）<br> 特價：$1,388</p><p>Plasma唔使2萬<br>五年全機保用</p><p>型號：PanasonicTH-37PA50H<br> 原價：$25,800<br> Panasonic37"等離子電視，全日本製造，內置雙電視調諧器，可同時收看兩個頻道，解像度852×480，4,000:1高對比度，5年全機保用包括顯示屏、人工及零件。<br> 特價：$13,880</p><p>唔會有叠影</p><p>型號：PIONEERPDP-436HDG<br> 原價：$39,900<br> PIONEER43"等離子電視，1,024×768解像度，對比度達3,000:1，純淨色彩過濾器，可提升影像聚焦防止雙重影像出現，有麗音國際線路，HDMI無壓縮全數碼輸入。（只限2部）<br> 特價：$19,800</p><p>CRTTV最經濟之選<br>100個頻道記憶</p><p>型號：SHARP21D-S8<br> 原價：$2,180<br> SHARP21"電視機，有麗音國際線路、黑色伸展電路、100個頻道記憶，一千鬆啲，抵玩。<br> 特價：$1,180</p><p>內置FM收音機</p><p>型號：SHARP29H-FG8<br> 原價：$3,980<br> 29"備有FM收音機、圖示均衡器，有電影、音樂、新聞或個人設定等選擇，其智能亮度感應器根據室內的照明環境而自動作出調節對比度，有麗音、A2立體聲。<br> 特價：$2,580</p><p>平平哋基本功能</p><p>型號：GRUNDIGGDTV-25T1<br> 原價：$2,980<br> 德國根德25"電視機，有麗音國際線路、DVD視頻色差輸入、睡眠時間掣、環迴立體聲等功能。<br> 特價：$1,800</p><p>DVD燒錄機　八百蚊搞掂</p><p>雖然隔夜波無咁好睇，但萬一有咩事出街睇唔到，用DVD錄低佢再睇番又或者慢慢回味都好，下面三部睇吓邊部啱使。</p><p>可同時使用+R/-R碟</p><p>型號：HYUNDAITBH-1200<br> 原價：$1,280　<br> 想經濟又玩得過，HYUNDAI呢部最適合，一部機可同時使用+R或-R碟，最高可燒錄6個鐘，可接駁DV機，將自拍VIDEO燒錄成光碟，以呢個價錢有晒咁多function，雖然冇Harddisk，計落都抵。<br> 特價：$880</p><p>可燒錄445小時</p><p>型號：PIONEERDVR-530H<br> 原價：$5,190　<br> 同樣有雙層燒錄技術、DVD-R、DVD-RW，內置160GB容量硬碟，最長可燒錄達455小時，有DVD-R、DVD-RW單層錄影，可連續錄影達13小時、G-code預校錄影功能、麗音雙語錄影及播放。<br> 特價：$3,200</p><p>開倉資料：<br> 店名：中原電器行有限公司<br> 電話：26997299<br> 地址：沙田新城市廣場一期6樓615號舖<br> 日期：今日起至5月11日<br> 時間：11:00am-10:00pm</p></body></html>