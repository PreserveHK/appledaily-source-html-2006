<html><header><meta charset="utf-8"><title>分享翻𠝹檔案<br>婉婉遇賤人　孫耀威尋慰藉</title></header><body><h1>分享翻𠝹檔案<br>婉婉遇賤人　孫耀威尋慰藉</h1><p>車婉婉和孫耀威兩個風馬牛不相及的人，因為音樂人伍樂城及林夕合作炮製的合唱唱片《PrefectMatch》而走在一起，合唱了《再見亦是戀人》1曲，他們亦各自分享了與舊戀人的故事。</p><p>車婉婉和孫耀威合唱的《再見亦是戀人》，講述很多人心目中都會對某1位舊愛依然有感覺，甚至2人重遇後會再度戀上。對於這種分手再戀上的情形，車婉婉及孫耀威都有遇上過，不過婉婉的經歷就比較痛苦，她說：「我嗰次都唔知點解會做咗人哋塊膠布，總之我個ex（前男友）同佢女友分咗手就搵番我啦，我當時對佢仲有feel啦，咁大家就喺番埋一齊，不過只係維持咗1日。」</p><p>「個男仔耍我」</p><p>婉婉直言雖然只相戀了1天便再次被飛，但仍感到十分傷心，她解釋：「我認為個男仔係耍我囉，如果佢同我講到明唔會有結果，我會抱住一個玩票嘅心態，經過呢件事之後我對呢個人零信心，佢喺我心目中0分，我甚至覺得佢有啲賤。」</p><p>難忘舊女友</p><p>而孫耀威就於分手後採取主動要求與前女友復合，他覺得分手後心靈空虛需要別人慰藉時就會想起前女友，他說：「每次分手嗰時實會諗起我之前個女朋友，我認為嗰一刻好需要1個好了解我嘅人慰藉我，我試過同番之前1個女朋友復合，但只係維持咗1星期就再次分手。」<br> 相信一講起前度男友這個話題，很多人都會聯想起車婉婉的前男友陳小春，就連孫耀威亦打趣說《再》曲應該是婉婉與小春合唱，不過婉婉強調一直以來她與小春都是好朋友，只是外間將自己的揣測加諸於2人身上。<br> 至於孫耀威對緋聞女友應采兒這段戀情亦顯得處處維護，他感慨地說：「我以往好多段感情都因為同女友長期異地分隔而分手，我對感情都睇得好灰。我𠵱家唔敢期望太多，不過我次次拍拖都係想結婚生仔，我最怕同對方只係處於捉摸階段時，但係又俾傳媒寫咗出嚟，假若我同女方冇得再發展落去嘅話，咁個女仔個file又會多咗個污點、搞到佢好似好濫咁，所以我希望唔好有太大壓力喺一段感情上，總之到我結婚我一定會話畀大家知。」<br> 採訪：李珮洳　攝影：陳俊強<br> 髮型：SunnyYu@HairCulture（孫耀威）BillyChoi@HairCulture（車婉婉）<br> 場地提供：StageCafe</p></body></html>