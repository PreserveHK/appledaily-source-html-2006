<html><header><meta charset="utf-8"><title>日式香柏木桶　木桶浴兼美肌</title></header><body><h1>日式香柏木桶　木桶浴兼美肌</h1><p>自古中國人就鍾意用木桶浸浴，其中用天然「香柏木」製成的木桶，不但會透出天然木香，更相傳有美肌作用。最近有日本家具店引入了三款日式木桶，每款各有特色，除香柏木外，另有橡木可供選擇，款款都可以根據浴桶面積度身訂做，買番個就可以日日浸木桶浴啦！<br>記者：黃婉冰<br>攝影：林栢鈞</p><p>圓形木桶$8,200<br>木梯$600</p><p>高身圓形設計，桶內有一張固定小木櫈可以坐住慢慢浸，桶內有去水位，浸完「散」水話咁快就搞掂。<br> 85cm直徑<br> 80cm高</p><p>元寶形木桶$8,700</p><p>想過古代貴妃出浴，呢款元寶形木桶就最啱，桶內還特別加有一粒粒的按摩珠，可以俾你一路「枕」住嚟浸，順便按埋穴位。<br> 120cm長<br> 62cm闊<br> 73cm高</p><p>BB木浴盆$4,500</p><p>最近新返的迷你BB浴盆，專為BB度身訂做，同樣可選擇香柏木或橡木兩種供選擇，用作寵物沖涼盆一樣得！<br> 95cm長<br> 55cm闊<br> 45cm高</p><p>伊騰<br> 中環威靈頓街64-66號地下<br> 28451138</p></body></html>