<html><header><meta charset="utf-8"><title>真嘅一樣：模型拆彈車　抄足9成</title></header><body><h1>真嘅一樣：模型拆彈車　抄足9成</h1><p>家陣啲模型發燒友要求真係高，買模型都話要同實物一樣咁Detail，先肯收貨咁話，所以家陣新出嘅模型，像真度咪高咗好多囉！你哋淨係睇吓呢部警察嘅LandRoverDefender炸彈處理車，就知到佢哋嘅像真度去到邊喇！</p><p>拖卡配件樣樣齊</p><p>早前不少地方都發現戰時炸彈，搞到炸彈處理車要經常出動。各位警車迷想將之據為己有？不如諗吓呢部以樹脂膠造，限量200部嘅炸彈處理車吖！佢跟足真車去做，同真車LandRoverDefender90並無兩樣，就連放置在尾隨拖卡上的「架生」（例如沙包）也照足去做，問你怕未！</p><p>水警輪開到你屋企</p><p>各位警察Fans睇完部炸彈處理車之後仲未夠喉，不如買埋呢部限量100艘嘅達文型水警輪喇。佢嘅比例雖然係1:100，但仍然精細到你唔信，就連船頭的機關槍和船尾的橡皮艇都有，當然唔少得船身上的「水警」兩字。</p><p>富豪新巴載埋你</p><p>搭巴士梗係要揀架舒服嘅嚟坐，呢架來自新巴嘅富豪超級奧林比安就一定Fit晒你Style。雖然佢只係一部1:76嘅模型，但車內座椅都跟足真車去做，連車身上每張貼紙都有齊，唔講齋睇相仲以為係真車嚟㖭！<br> <br> 記者：鄭達基<br> 攝影：周旭文<br> 查詢：三和玩具（27286922）</p></body></html>