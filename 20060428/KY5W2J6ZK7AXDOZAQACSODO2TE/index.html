<html><header><meta charset="utf-8"><title>過兩關　6部快影王S88等你拎</title></header><body><h1>過兩關　6部快影王S88等你拎</h1><p>自從BenQ-Siemens成立之後，首部見街作品S88，迅即搵咗皇馬前鋒巨星朗拿度擔任代言人！以其秀麗腳法，加上高速盤球技術，足以演繹出S88嘅瞬間對焦以及快速拍攝特點！今日《蘋果日報》就聯同BenQ-Siemens送出3部白色及3部黑色S88畀大家，總值達到$16,080！只要睇完以下介紹，過齊兩關，呢款快閃王即有機會到你手上！<br><br>記者：陳國輝<br>攝影：周旭文<br>ImageGirl：豆豆</p><p>玩上自動對焦嘅影相手機，市面其實唔少！當中SHARP、SonyEricsson以及Nokia等大廠亦相繼玩過，至於聯婚後嘅BenQ-Siemens，雖然憑初哥身份打入手機界，但只要玩過S88嘅話，冇理由唔俾佢僅2秒對焦反應及User-friendly嘅拍攝介面所吸引，配備埋200萬像素鏡頭連補光燈，與現時大廠絕可睇齊！</p><p>獎品：BenQ-SiemensS88</p><p>名額：6名<br> 價值：$2,680<br> 獎品總值：$16,080</p><p>26萬色OLED攞景清</p><p>呢兩年來，TFT芒一直引領手機潮流，無論日、韓、歐美等手機製造商，紛紛以TFT作手機彩芒「標準」，地位無可比擬！不過，BenQ-Siemens就嚐試搞搞新意，S88配備一面26萬色OLED彩芒，除咗光度比一般彩芒更強，能於室外日照下依然咁光猛之外，OLED另一好處，就係可視角度超Wide，達到170°，就算側晒頭嚟睇都咁清；配合埋200萬像素靚相機，攞景拍高難度動作都冇問題！</p><p>5方向掣掌音樂播放</p><p>為配合僅17mm嘅機身厚度，S88放棄採用現時勁Hit嘅MusicHotKey，改為選擇將音樂播放鍵連同5方向掣一齊放，藉此減輕機身負荷，令體重得番105g，如此拎上手更覺舒服！另值得一提係，機背仲配置一枚立體聲喇叭，夠晒份「量」之餘，音樂播放器更支援MP3/AAC/AAC+/AMR等幾種格式，加埋配置於機底嘅microSD卡槽，隨時換歌好方便！</p><p>Profile</p><p>制式：GSM900/1800/1900	<br> 體積：99×47×17mm<br> 重量：105g	屏幕：26萬色OLED芒<br> 通話時間：450分鐘<br> 備用時間：200小時<br> 主要功能：200萬像素鏡頭連補光燈、自動對焦、16倍數碼變焦、microSD記憶卡、立體聲喇叭、音樂播放器、藍芽、數碼錄音<br> 查詢：BenQ-Siemens（23306929）</p><p>遊戲篇</p><p>睇完以上介紹，大家係咪好心急想拎走部S88呢？只要完成考眼力遊戲，兼答啱下面3條問題，S88即有機會到手！</p><p>考眼力</p><p>根據呢一幅相，大家估吓喺影相嗰陣，S88距離南瓜公仔有幾遠？（提示：當時手機有啟動微距拍攝功能）<br> <br> A.4.5cm<br> B.6.5cm<br> C.8.5cm<br> D.10.5cm</p><p>問答題</p><p>1.今日送出嘅BenQ-SiemensS88，包括邊兩種顏色？<br> <br> A.銀及黑<br> B.黑及紅<br> C.黑及白</p><p>2.BenQ-SiemensS88所採用嘅屏幕屬於邊一類型？<br> <br> A.TFT<br> B.OLED<br> C.STN</p><p>3.BenQ-SiemensS88搵咗邊一位世界足球巨星擔任代言人？<br> <br> A.李華度<br> B.朗拿度<br> C.朗拿甸奴</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> <br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> <br> 3.答中所有問題而又最早傳真**的頭3名參加者，各得白色BenQ-SiemensS88手機一部，之後3名參加者各得黑色BenQ-SiemensS88手機一部。<br> <br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）<br> <br> 5.得獎者將有專人通知。<br> <br> 6.為公平起見，《蘋果日報》及BenQ-Siemens員工、家屬不得參加是次遊戲。<br> <br> 7.《蘋果日報》對賽果保留最終決定權，參加者不得異議。<br> <br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。</p></body></html>