<html><header><meta charset="utf-8"><title>夏裝速晒：澳洲Quiksilver夏の預覽</title></header><body><h1>夏裝速晒：澳洲Quiksilver夏の預覽</h1><p>剛剛去完黃金海岸，又再一顯我的看家本領，滑浪？冇咁型！但都算有關連嘅，就係血拼Shopping！一場來到出名的滑浪品牌如Quiksilver、Roxy、RipCurl、Mambo等等老家，當然要去朝聖一下，款式比香港多，價錢也比香港略平，大約8折左右，最重要是好多款香港都冇，一於勁掃！<br>記者：陸伊琳<br>攝影：陳陶鈞<br>模特兒：Justin、Chris、Yuko</p><p>㗎仔最Buy</p><p>黃金海岸激買行</p><p>在澳洲滑浪勝地黃金海岸，感覺像把夏天提早帶來，平均溫度25oC，通街都是短Tee、背心、熱褲、踢拖，甚至係一身泳裝，好Relax……我哋一行6人也被感染，摒棄香港拘束嘅打扮，同樣換上了GoldCoast嘅「DressCode」：Bikini、熱褲和短Tee！<br> 在一眾滑浪品牌中，潮人最捧Quiksilver和Roxy，我哋買到癲咗一樣。唔講唔知雖然呢個品牌來自澳洲，在滑浪天堂黃金海岸1條街有1半店舖都有得賣，但講到專門店，只得1間，當然成為Fans「攻陷」目標。2層高嘅專門店，集齊所有款式，太陽眼鏡、滑浪服飾、滑浪板、沙灘椅、大人小朋友服飾、泳裝……就連最騎呢九唔搭八嘅飯壺都有。</p><p>型店員推介</p><p>澳洲Design香港少見</p><p>點解香港同澳洲嘅款有出入？原來Quiksilver在澳洲、美國、日本、香港等地都有設計師及生產線，各地嘅買手通常會因應市場及自己嘅眼光入貨，所以在香港多會見到日本、美國嘅設計，而澳洲嘅款式則較少。<br> 不過愈冇得賣愈想要，呢啲就係正常購物者嘅心態。而且澳洲Quiksilver嘅款一啲都唔娘，最緊要特別，香港冇更加冇乜機會同人撞款啦！</p><p>香港新貨精選<br>Quiksilver&amp;Roxy今夏新裝</p><p>onChris：白藍色Logo背心$160、藍黑色Boardshort$420（a）<br> onYuko：橫間毛巾料外套$420、牛仔超短裙$380（a）<br> onJustin：黑色PrintTee$180、白藍Boardshort$480（a）</p><p>女裝Lady's</p><p>男裝Men's</p><p>ShopList<br> （a）香港Quiksilver&amp;Roxy專門店（28955891）<br> 尖沙嘴金巴利道26號地下<br> <br> （b）黃金海岸Quiksilver&amp;Roxy專門店（61-7-55046122）<br> CavillAve&amp;OrchidStreet,SurfersParadise,GoldCoast,Australia<br> （以上澳元標價AU$1約兌5.84港元）</p></body></html>