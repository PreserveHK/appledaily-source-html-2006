<html><header><meta charset="utf-8"><title>J100i「上車價」打SMS</title></header><body><h1>J100i「上車價」打SMS</h1><p>玩得低階機，早預料分唇唔會好勁，但求方便打出打入，或內置一兩款啱用功能，已經好足夠！自從SE上月推出打平價市場嘅J230i後，今次再推出J100i，開賣$680，比前者平多兩嚿之餘，仲好啱經常玩SMS嘅朋友㖭！<br>分別配備藍、白色兩款機殼嘅J100i，外形唔算花巧，圓碌碌機身、排列工整嘅數字鍵加上僅重79g，拎上手或者㩒掣時，感覺唔錯。另外，為方便SMS友以文字談心，只須㩒左方向掣即彈出短訊功能，並提供T9智能輸入法，就算唔識用手機都好快上手，至啱「上車」玩家！<br><br>記者：陳國輝</p><p>規格：GSM雙頻、6萬5千色芒、32和弦鈴聲、T9智能輸入法<br> <br> SonyEricsson（82038863）</p></body></html>