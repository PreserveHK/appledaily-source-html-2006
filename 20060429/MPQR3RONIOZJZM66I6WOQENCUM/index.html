<html><header><meta charset="utf-8"><title>周星馳北京度波橋</title></header><body><h1>周星馳北京度波橋</h1><p>星爺周星馳繼上個禮拜現身上海同寧波後，日前又靜雞雞去咗北京，原來今次佢去同影視公司傾拍電視劇版《功夫》，仲同中央電視娛樂籃球全國大賽組委會密會，商討5套宣傳片嘅事，而喺電影入面，一直張揚小人物自強精神嘅星爺，話籃球運動就好似《少林足球》咁，要有唔同嘅流派出現。</p></body></html>