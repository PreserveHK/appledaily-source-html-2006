<html><header><meta charset="utf-8"><title>zoom：我最愛的利東街</title></header><body><h1>zoom：我最愛的利東街</h1><p>今日暫停對飾物的自言自語。早幾日翻看家中的舊雜誌（家中雜誌堆積如山，因為每星期都最少買3本不同的雜誌，但由於時間關係，睇的速度點都追唔上新一期出版的速度，所以最後形成呢個睇舊雜誌的習慣），發現了1篇關於灣仔的文章，可能是最近政府把灣仔2幢舊樓藍屋同黃屋列為歷史文物，書中重點推介幾個灣仔必遊之處，這兩間顏色屋自然榜上有名，不過在灣仔長大的我覺得書中的必訪之地應加多1個，就是有喜帖街之稱的利東街。</p><p>有人嫌利東街又窄又迫，但偏偏此街卧虎藏龍，有出名煲得刁鑽的靠得住靚粥、有喳咋最好食的強記、又有清一色賣鸚鵡的鸚鵡店，更加有我從前返學Lunchtime祭五臟廟必到的五龍粥粉麵（𠵱家仲回味緊佢拳頭一樣大的雲吞）……可惜這裏已被市區重建局封艇兼趕人，𠵱家經過睇得到業主們用最後一口氣反抗收地的血淚橫額，反而成了另一個特色。今年將會開始重建的利東街，經政府污辱之後不知會變成怎樣不倫不類的產物，勸各位還是趁尚未動工的時候趕快影張相留念吧。</p></body></html>