<html><header><meta charset="utf-8"><title>祖兒跨界會羅文</title></header><body><h1>祖兒跨界會羅文</h1><p>𠵱家啲科技日新月異，好多冇可能發生嘅事都可以發生到，好似港台最近推出全新《獅子山下》，就利用特別混音效果，整咗隻容祖兒（Joey）同已故歌星羅文合唱嘅同名主題曲。Joey話錄音時雖然師傅羅文已經唔喺度，但合唱效果好真實，感覺就好似羅文仲喺自己身邊一樣，佢話：「錄音時諗番起同師傅一齊嘅片段，幾乎想喊出嚟。」</p></body></html>