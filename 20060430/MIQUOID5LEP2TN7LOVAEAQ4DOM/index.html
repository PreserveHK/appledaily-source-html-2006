<html><header><meta charset="utf-8"><title>阿杜再鬧金像獎：制度有問題</title></header><body><h1>阿杜再鬧金像獎：制度有問題</h1><p>杜琪峯曾先後以《PTU》、《鎗火》及《黑社會》奪得金像獎最佳導演，不過他三次都缺席頒獎禮，且批評金像獎是小圈子作業，他於商台節目接受訪問時又再次批評金像獎的制度並說：「某程度上佢哋有私心，佢哋唔公平，係小圈子，評審制度有問題。」</p><p>「唔畀獎我唔得」</p><p>當主持笑言杜琪峯雖然多次批評金像獎，但他仍然得獎成為最佳導演，他又說：「佢哋冇辦法呀，稱嚟稱去都係我呀，唔畀唔得呀。」杜琪峯又指希望金像獎有一公平的機制，他續說：「我唔鍾意你唔重視你就費事講，除非佢set到一個公平嘅制度令大家舒服，我唔會教佢點做，金像獎應該係褒獎對業界有推廣嘅人，我呢啲得過獎，就已經畀人肯定。」</p></body></html>