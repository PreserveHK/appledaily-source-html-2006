<html><header><meta charset="utf-8"><title>車路事：澳洲劏車場尋寶　$6入場自助拆件</title></header><body><h1>車路事：澳洲劏車場尋寶　$6入場自助拆件</h1><p>相信不少車迷也試過去新界的車場內搵合用的汽車零件，但由於香港的車場大極有限，加上車種大多是近年的新款車，如我想搵七、八十年代經典車的原裝零件實在不大可能。去澳洲吧！最近老友Bobby就去了澳洲一家有超過2,000部車的劏車場，全個場都賣經典車，只要畀$6，就可拿起工具自助拆車！<br><br>記者：袁國基　查詢：香港四驅車（92103997）</p><p>「澳洲有不少劏車場，今日講呢間U-PULL-IT，內有超過2,000架車，如果有心行，足可消磨6、7個小時。」</p><p>去澳洲買零件<br>最好自由行</p><p>睇完今日呢個廢車場的介紹，係咪都好想親身去睇吓有咩好嘢啱自己部車用呢？係就唔該你出發前昅昅我哋下面呢幾個筍團推介，實行玩玩自由行，買零件的同時順便可以周圍行吓遊覽吓嘛。</p><p>因為工作關係，經營四驅車店的Bobby經常要穿梭澳洲與香港，最近他去了南澳Adelaide一趟，回來即打電話給我說：「嘩好正呀！個車場好多正車！」<br> 連這個車場老手都話正，真係要睇睇！原來Bobby口中這個車場名為U-PULL-IT，是一個年中無休的自助式車場，何謂自助式？原來這裏所有車也個別擺放，不會像香港般玩層層叠，你入場時帶定簡單的工具，總之行到邊見到合心水就自己拆！因此老友Bobby在這裏消磨了超過6小時！又難怪的，成個場有超過2,000部車，而且部部也在香港難以找到，用6個小時已算少，如果是我可能要分兩日去至得。<br> <br> 「全場古董車任揀，$65一個輪圈，$228一隻門，邊度搵？」</p><p>其實澳紐兩地近年已成為亞太區巨大的古董車集散地，特別適合亞洲的車迷，因為澳洲也是用右軚車的地方，加上當地天氣極好，濕度不高，令陳年古董車不需特別的保護。就相片所見，車場內全是上20年車齡的車，有的仍會行會走，有的已被人拆剩個車殼。由於是自助的關係，你入了場後便沒有人跟住你，場內員工不多，營運成本自然較低，貨物的價錢便可調低。這裏的貨物全部明碼實價，一個輪圈由$11澳元起，而整隻車門也只是$228澳元起，比香港的平一大截，而且最重要是貨品大多是在本港已找不到的古董車原裝零件，真係件件都有歷史背景。<br> <br> 「成部車運過來，或者運大量零件，都係用一個貨櫃，$15,000起，唔算太貴。」</p><p>如果真的在當地找到零件，怎樣帶回香港？一盞車頭燈都還可以跟人上機，如果是隻車門或引擎怎辦？據Bobby表示，原來車場貫徹簡單營運的原則，不設送貨服務，買了的貨物，貴客自理。因此買家必須自行想辦法，車場可提供一些貨運公司的資料，一般如車門及引擎等尺碼的貨品寄回香港，運費約是港幣1千至數千元不等，視乎重量及大小而定。此外，如整個車殼運回來（不需登記在港行駛）便需用貨櫃，運費約港幣$15,000-$25,000。自己搞太麻煩嗎？Bobby話可找佢代勞喎。<br> <br> 「很多港人在澳洲買經典車，最好買超過20年車齡，因為返港後可以老爺車資格出牌，豁免驗環保！」</p><p>看到Bobby在澳洲拍攝的旅遊照片，發覺原來澳洲仍有很多本港已絕種的汽車在街上行走，如我這些生長在七、八十年代的人一定鍾意。有沒有辦法由澳洲運一部車回來駕駛？（因為我亦看中1部）據Bobby表示，他早前亦有由澳洲運一部LC40回港的經驗（車價約港幣$40,000），只需預備好該車當地的牌簿、車行發票及付運船單，回港後再驗環保及運輸處登記便可，看似簡單，其實亦有不少要點要注意，如該車最好車齡超過20年，這樣可以老爺車的資格獲得環保豁免，成功在港登記的機會大得多（因本港的環保條例收緊，不少10年車齡的車也不可入口登記）。此外，買車時應衡量總使費，如該車在當地已不可行走，即表示該車要回港大修，要把運費及維修費一併計算。</p><p>車場小資料</p><p>名稱：U-PULL-IT<br> 地址：89WommaRoad,Elizabeth,SouthAustralia<br> 電話：（08）82557700<br> 營業時間：星期一至五9:00am-5:00pm，星期六9:00am-4:00pm，星期日10:00am-4:00pm<br> 入場費：每人1澳幣（約$5.9）<br> 前往方法：由Adelaide機場乘的士或駕車約35分鐘便可到達<br> 網址： http://www.upullit.com.au </p><p>團名：澳洲阿得萊德精選5天自遊行<br> 內容：澳航或澳亞航空來回香港至阿得萊德經濟客位機票、3晚酒店住宿連早餐<br> 出發日期：天天出發<br> 團費：$4,790起<br> 查詢：康泰旅行社（21088111）<br> <br> <br> 團名：澳洲阿得萊德5天自在遊<br> 內容：國泰航空來回香港至阿得萊德經濟客位機票、3晚酒店住宿連早餐（視乎選擇酒店而定）<br> 出發日期：天天出發<br> 團費：$4,990起<br> 查詢：星晨旅遊（25198088）<br> <br> <br> 團名：澳洲阿得萊德5天自助遊<br> 內容：澳航或澳亞航空來回香港至阿得萊德經濟客位機票、3晚酒店住宿連早餐<br> 出發日期：天天出發<br> 團費：$4,690起<br> 查詢：歐亞自助旅遊中心（27808885）</p></body></html>