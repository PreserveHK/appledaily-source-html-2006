<html><header><meta charset="utf-8"><title>　　親民建聯肥龍一個夠照 - 李八方</title></header><body><h1>　　親民建聯肥龍一個夠照 - 李八方</h1><p>煲呔前日開始放假，呢個假期認真爽，因為佢一放就放成九日咁多，係上任特首以嚟放假最長嘅一次。而且，今次嘅旅遊地都繼續係內地。邊度？八方當然唔知，但有一樣嘢唔能夠否認嘅，就係佢好有機會喺放假期間面吓聖，喺競逐連任前攞吓啲治港新指示。<br> 煲呔放假，頭馬肥龍做署理特首。噚日民建聯李國英喺大埔開辦事處，肥龍應邀到場玩吓乜叫親疏有別，民建聯肯定係大贏家，臨時無啦啦得到「特區之首」捧場；雖然肥龍冇開腔撐佢哋，但行動都勝於一切啦。<br> 八方問民建聯黨團召集人劉江華，點解今次只係請肥龍一個？劉江華笑笑口話，查實唔使次次都成棚人㗎，邊個職級都唔緊要，最重要都係有人到，而且唔係一次半次就算囉，總之同政府關係都係要順其自然，恰如其份，咁就verygood。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>