<html><header><meta charset="utf-8"><title>　　范太冧師妹 - 李八方</title></header><body><h1>　　范太冧師妹 - 李八方</h1><p>十年樹木，百年樹人，1906年創校嘅聖士提反女子中學，今年一百周年紀念。呢間名校百年來培育無數知名女性，政界嘅葉劉同范太、演藝界嘅吳君如同江欣燕，以及傳媒界嘅俞琤同蘇施黃，都係呢間學校一手栽培，真係星光熠熠。<br> 噚日聖士提反女子中學喺文化中心舉行百年創校校慶音樂會，范太好早就捧場，話晒都係校友，所以特別興奮同親切，周圍同啲師生敍舊，又好友善咁接受學妹訪問，展示吓大師姐本色。<br> 既然係香港名校，政府又點可以唔畀面出席？所以教統局局長李國章同秘書長羅范都有現身，就連行會成員金刀梁都有去㖭！<br> 陳亮華攝<br> <br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>