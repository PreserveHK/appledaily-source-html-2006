<html><header><meta charset="utf-8"><title>藝人私伙AV產品晒冷<br>AV男優：側田廁所背歌</title></header><body><h1>藝人私伙AV產品晒冷<br>AV男優：側田廁所背歌</h1><p>「呢部iPod係uncle送畀我嘅生日禮物，部機真係好袖珍好輕，設計簡單，若果配襯繩帶嚟用，仲可以邊做嘢邊聽歌，有好多人甚至當係潮流飾物。平日我主要愛嚟聽MP3，部機內置4GB容量，一次過可以收錄好多首歌，不過其他功能就好少用到。若果要背歌，我會機不離身，甚至去廁所都會狂聽。𠵱家MP3好方便，我屋企所有嘅HiFi、電腦全部都改用MP3。」<br> 日期：4月23日<br> AV裝備：iPodMini$1,550</p><p>鄭中基屏幕亮麗</p><p>「呢部手機好好用，喺先達買㗎，如果行貨就要5,000幾蚊㗎。係我第1次買Sharp嘅手機，之前我用SonyEricsson98i，部機大得滯，呢部size啱我用，而且影相又靚，又有3G功能，最緊要係個螢幕display好靚。不過冇MP3功能，唔可以用MP3鈴聲，呢樣對我嚟講好緊要，希望嚟緊佢會出升級版啦。其實之前有朋友用Sharp902，不過我對嗰部冇興趣。」<br> 日期：4月26日<br> AV裝備：Sharp903手機$3,880</p><p>崔建邦平靚正齊</p><p>「呢個係LG最新型號手提電話，我平時最鍾意電話係手推式，同埋最緊要夠細，咁先有手感。我鍾意黑色，個電話外形又夠款，呢個功能齊全，影相、拍video，聽音樂，USB接駁電腦傳送資料，最重要係價錢合理，2,000幾蚊，乜嘢功能都有，真係好抵用。我成日都唔見電話，買2,000幾蚊個電話最啱，就算係跌都唔會肉痛，總括嚟講電話係平、靚、正。」<br> 日期：4月26日<br> AV裝備：LGS5200手提電話</p><p>張敬軒老套好聲</p><p>「其實𠵱家好少人用Discman，我原本都有3部iPod，不過始終都係覺得聽CD嘅音質最好，好多地方都唔再賣Discman，我行咗5間舖頭先買到呢部機，價錢可能比好多MP3機都要貴，不過好多時喺studio做完啲音樂都會燒成CD，所以一定要有部Discman先可以隨時隨地聽番，iPod同MP3就唔可以做到即時聽番嘅功能。」<br> 日期：4月27日<br> AV裝備：SonyDiscman$1,200</p></body></html>