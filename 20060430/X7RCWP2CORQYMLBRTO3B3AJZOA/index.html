<html><header><meta charset="utf-8"><title>彭雪玲擺女皇款見教宗</title></header><body><h1>彭雪玲擺女皇款見教宗</h1><p>英國首相夫人彭雪玲（CherieBlair）日前見教宗本篤十六世時着白色衫，令梵蒂岡嚇咗一跳，點解？因為覲見教宗嘅女性要着黑色衫，最好戴埋面紗㖭，剩係天主教國家嘅女皇先享有着白衫嘅特權，連英女皇6年前見已故教宗若望保祿二世都依足規矩着黑衫。彭雪玲係虔誠天主教徒，冇理由唔知規矩，有位英國國會議員就話佢擺款，當自己係女皇。<br> 英國《每日電訊報》</p></body></html>