<html><header><meta charset="utf-8"><title>爭唱《火舞黃沙》勝者風騷<br>阿佘有TVB撐激病黎姿</title></header><body><h1>爭唱《火舞黃沙》勝者風騷<br>阿佘有TVB撐激病黎姿</h1><p>無綫重頭劇《火舞黃沙》昨日舉行宣傳活動，佘詩曼首度在現場獻唱劇中插曲，而被指不忿爭輸無份唱插曲的黎姿則因病缺席活動。被黎姿批評為雞仔聲的阿佘更以勝利者姿態說：「公司叫我唱就唱。」</p><p>佘詩曼、陳豪、林保怡、邵美琪、黃德斌及監製戚其義昨日出席在將軍澳新都城中心舉行的《火舞黃沙》宣傳活動，女主角之一的蔡少芬因去了歐洲傳道而缺席，另一女主角黎姿則因病臨時甩底。眾演員與現場觀眾大玩遊戲，林保怡與佘詩曼分別現場唱出劇中主題曲及插曲，之後眾演員更大派劇集海報及明信片，吸引大批現場觀眾爭相索取，場面頗為混亂。</p><p>陳豪力撐</p><p>阿佘昨日首次在公開場合現場獻唱插曲《黃沙中的戀人》，被問到有報道指黎姿不滿爭輸無份唱插曲時，阿佘說：「點解要用個爭字，我冇睇呢啲報道，公司叫我唱就唱。」對於報道指曾出唱片的黎姿不忿敗於唱歌新丁阿佘手下，更批評阿佘的聲線是雞仔聲，阿佘說：「啱啱入行嗰時都係嘅，𠵱家唔係啦，我唔信佢會講呢啲嘢，我都有同佢傾過電話。」<br> 至於近期與黎姿有份合作拍攝另1套劇集《通天幹探》的陳豪，表示近日未有與黎姿的對手戲，故此不知對方生病。提到黎姿與阿佘爭唱插曲，問陳豪可有加入爭唱行列，他說：「阿佘唱咗啦，喺唱歌方面我係初哥，要慢慢train吓，我唔急嘅。阿佘頭先唱得好好呀，好有阿姐風範，GiGi（黎姿）唱歌就未聽過。」</p><p>監製茫然</p><p>監製戚其義則表示早上才接到黎姿通知因胃抽筋而未能出席，對於有報道指黎姿不滿無份唱劇集插曲，戚其義就表示由誰唱主題曲及插曲都是公司安排，他說：「冇話得寵唔得寵嘅，公司個個都咁重用。」被問到黎姿可會仍為早前在內地宣傳時被他鬧白癡而生氣，戚其義說：「佢都有同我傾偈，如果下次再有人要我揀最憎邊個女主角咪唔揀佢囉，下次揀蔡少芬囉。」<br> 採訪：卓美娟　攝影：陳偉權</p></body></html>