<html><header><meta charset="utf-8"><title>利嘉兒寸蒲精藝人EQ低</title></header><body><h1>利嘉兒寸蒲精藝人EQ低</h1><p>利嘉兒噚日喺沙田麗豪酒店，出席香港精神健康促進會調查發布會，戴晒黑超嘅利嘉兒，原來因為戴有顏色嘅隱形眼鏡搞到雙眼發炎，所以要遮住吓。喺會上利嘉兒就同大家分享咗做運動對健康嘅好處，佢仲話：「睇八卦雜誌我都覺得有啲做開運動嘅藝員EQ係高啲；有啲（EQ）係好低，連環鬧記者、踢嘢嗰啲，通常係成日去蒲嘅藝員。」</p></body></html>