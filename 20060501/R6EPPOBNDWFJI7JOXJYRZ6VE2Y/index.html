<html><header><meta charset="utf-8"><title>飯聞煮派：爭風呷醋菜　心都酸埋</title></header><body><h1>飯聞煮派：爭風呷醋菜　心都酸埋</h1><p>最近天氣咁悶熱，阿媽煮嚟煮去又係嗰幾味，就算你係咪有咗，相信都無乜胃口，無理由用話梅送白飯咁可憐㗎？不如整番幾道呷醋菜啦！好似用大紅浙醋醃非一般嘅片皮雞，再風乾5個鐘，肉質酸甜雞皮脆口，加埋其他魚翅、龍蝦菜式，橫掂啲股票有斬獲，食到心酸都唔好執輸啦！<br><br>記者：梁雅芳<br>攝影：伍慶泉<br>Model：Algie&amp;Hilda（TheGroup）<br>示範：譚永恩＠桃李<br>地址：尖沙嘴麼地道72號日航酒店2樓（23134225）</p><p>01鵝肝生果片皮雞肉酸皮脆</p><p>聞煮價：$55/6人<br> 需時：5小時30分鐘<br> 片皮雞用大紅浙醋醃過再炸，雞肉已經酸酸甜甜，中和脆卜卜雞皮同鵝肝嘅油膩感，配搭清爽的水果一齊食，從未食過咁清新嘅脆皮雞，啱晒呢幾日悶熱嘅天氣。</p><p>咩料</p><p>鵝肝醬、皺皮瓜、士多啤梨、生菜各6片、雞半隻、大紅浙醋8両、紹酒4両、淮鹽、五香粉及喼汁適量</p><p>速成法</p><p>1.雞用大紅浙醋和紹酒醃過，熱水稍灼，將淮鹽、五香粉等塗抹於雞的內部；<br> 2.掛起風乾5小時，再炸脆，之後去骨切片；<br> 3.生菜鋪底，放上鵝肝醬、皺皮瓜及士多啤梨，食時伴以淮鹽及喼汁。</p><p>聞煮貼士</p><p>想隻雞炸得鬆脆，一定要揀夠油嘅雞，雞皮有少少脂肪，炸之前風乾5個鐘，令隻雞乾身，炸出嚟自然夠脆。</p><p>英文CrispyChickenwithGooseLiverPasteandFreshFruits</p><p>Ingredients:Gooseliverpaste,6sliceseachofrockmelon,strawberryandlettuce,1/2chicken,300gredZhejiangvinegar,150gShaoxingwine,properamounteachofHuaisalt,five-spicepowderandWorcestersauce<br> <br> Method:<br> 1.MarinatethechickenwithredZhejiangvinegarandShaoxingwine,quick-boilinhotwaterandspreadHuaisaltandfive-spicepowderinsidethechicken.<br> <br> 2.Pourcrispychickenwateroverthechicken,hangupandairdryfor5hours,thendeep-fryuntilcrispy,deboneandslice.<br> <br> 3.Pavelettuceatthebottom,placegooseliverpaste,rockmelonandstrawberryonthetop,andservewithHuaisaltandWorcestersauce.<br> <br> Tips:Remembertopickafatchickenwithalittlefatintheskin.Airdryfor5hoursbeforefryingtomakeitcrispy.<br> <br> （繙譯：語言專家諮詢公司　電話：23648988）</p><p>印尼文AyamIrisDenganBuah-buahanDanHatiAngsa</p><p>Bahan-bahan:6lembarsaushatiangsa,belewa,stroberidanselada,1/2buahayam,300gcukamerah,150garakShao,garamHuai,bubuk5jenisrempahdankecapalkalisecukupnya<br> <br> Caramembuat:<br> 1.BumbuiayamdngcukamerahdanarakShao,lalurebussebentar,oleskangaramHuaidanbubuk5jenisrempahdanbahanlaindlmperutayam.<br> <br> 2.Siramkanairayamrenyahdiatasbadanayam,gantungkandankeringkanayamdnganginselama5jam,lalugorenghinggarenyah,hilangkantulangdaniris.<br> <br> 3.Letakkanseladadiataspiring,laluletakkansaushatiangsa,belewadanstroberidiatasselada,nantisajikandnggaramHuaidankecapalkali.<br> <br> Tips:Andaharusmemilihayamyangkulitnyaagakberlemak,sebelumdigorengdikeringkandengananginselama5jamdulubarudapatdigorenghinggacukuprenyah.</p><p>02酸辣龍蝦球殼都舔埋</p><p>聞煮價：$75/1人<br> 需時：30分鐘<br> 又一道開胃菜！今次用龍蝦整蝦球，肉爽口彈牙，最正嘅係黐住蝦殼啲酸辣汁，好開胃，加上有西芹，與醋味配得恰到好處！</p><p>咩料</p><p>龍蝦7両、青椒、紅椒及洋葱各半両、蒜頭和香芹各4両、大紅浙醋2茶匙、辣椒醬1茶匙、雞蛋1隻、生粉1両、清雞湯4両、茄汁、鹽少許</p><p>速成法</p><p>1.先用冰水浸龍蝦約15分鐘，用剪刀取出蝦肉，開背及除腸，加入小量蛋白、生粉等調味；<br> 2.龍蝦拖油，再用清雞湯燜龍蝦肉2分鐘，然後加入大紅浙醋、辣椒醬、鹽及茄汁煮1分鐘；<br> 3.青椒、紅椒、蒜頭及洋葱切片後略炸，加入龍蝦中，以生粉埋芡，最後加入切段的香芹和其餘雞蛋。</p><p>聞煮貼士</p><p>拖油時一定要猛油，唔係蝦肉就會「霉」，而且要落鹽吊味，如果唔係個菜會好寡。</p><p>03酸辣海皇翅低卡美白</p><p>聞煮價：$70/1人<br> 需時：30分鐘<br> 反正之前股票有斬獲，今餐食魚翅都唔係好過份啫！呢個足料湯底好腍滑，魚翅嘅卡路里低，而且含豐富骨膠原，醋又可以美白，豪得嚟又可以養顏，正！</p><p>咩料</p><p>魚翅1両、木耳、笋、冬菇各1/8両、豆腐1/4両、蝦、帶子、雞各半両、雞蛋1隻、上湯3両、大紅浙醋、鎮江香醋各1茶匙、清雞湯、辣椒油、麻油、胡椒粉、紹酒、老抽、鹽、糖、生粉適量</p><p>速成法</p><p>1.魚翅用上湯煮5分鐘，將木耳、笋、冬菇、豆腐和雞切絲，蝦和帶子切粒，然後汆水，放入以油、紹酒、清雞湯煮成湯底再煮；<br> 2.用鎮江香醋、大紅浙醋和辣椒油調味，老抽調色，再加麻油、胡椒粉、紹酒、鹽、糖；<br> 3.生粉埋芡後伴入雞蛋，最後將魚翅鋪在面上。</p><p>聞煮貼士</p><p>要魚翅腍身，至少要煲起碼5粒鐘，同埋記得要焗1晚，第2日再煮，咁就一定夠晒腍啦！</p><p>04川汁彩棠豆腐口感豐滿</p><p>聞煮價：$40/4人<br> 需時：20分鐘<br> 底層係香滑嘅玉子豆腐，賣相有啲似芒果布甸，淋上有濃郁醋香嘅川汁，一啖食落去，海鮮和蔬菜的鮮甜，配上豆腐嘅嫩滑，口感豐富。</p><p>咩料</p><p>蝦和帶子各2両、蜜豆1両、蛋白3隻、甘笋1両、玉子豆腐1條、上湯3両、大紅浙醋、鎮江香醋、OK汁、豆瓣醬、茄汁、鹽各適量</p><p>速成法</p><p>1.蝦、帶子、甘笋、蜜豆切粒，然後汆水，豆腐切粒，加入蛋白，用上湯蒸熟。<br> 2.將大紅浙醋、鎮江香醋、OK汁、豆瓣醬、茄汁、鹽等拌勻，煮成醬汁。<br> 3.蝦、帶子、甘笋、蜜豆粒放入醬汁內稍煮，落鹽調味，最後埋芡上碟。</p><p>聞煮貼士</p><p>豆腐底比較淡，但落調味料時切忌重手，因為其他材料味都好搶！</p><p>呷醋有段古</p><p>相傳唐朝宰相房玄齡嘅夫人係個「大醋埕」，為咗反對丈夫接納唐太宗李世民賜嘅美女，不惜飲下「毒酒」，結果死唔去，原來佢飲嘅不過係一壺酸醋，於是就有「呷醋」一詞喇！</p><p>大廚譚永恩Profile</p><p>譚師傅十幾歲開始習廚，已有30多年經驗，曾於美心掌廚。他80年代開始在日航酒店工作，至今足足15年，目前擔任「頭鍋」。譚師傅說，酸辣的菜式要煮得好食，除了材料要新鮮，調味一定要夠酸、夠辣、夠甜，醋的種類和份量都要拿揑得當。</p><p>醋得有理</p><p>醋主要有米醋、糖醋、熏醋3大類，品種多達幾十種，其中以山西的老陳醋最負盛名。醋含有豐富的維生素、胺基酸、礦物質、有機酸等營養成份，因此，適量的醋能促進新陳代謝、提升免疫力、開胃消滯、降血壓、迅速消除疲勞等。醋還可減少面部黑色素，防止皺紋。醒多一個煮醋貼士過你啦！煮肉時放點醋，不但可使肉鬆軟得快啲，而且可同時增加肉香！</p></body></html>