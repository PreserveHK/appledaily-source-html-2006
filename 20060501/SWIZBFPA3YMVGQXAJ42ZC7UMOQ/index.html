<html><header><meta charset="utf-8"><title>豐澤電器4折清貨　後日火速行動</title></header><body><h1>豐澤電器4折清貨　後日火速行動</h1><p>今時唔同往日，唔係下下都要用到壞、用到爛先至要換新，有陣時遇啱有平貨執，一樣可以逼屋企堆舊電器提早榮休！正好後日豐澤就有個清倉大減價行動，所有家電、AV產品一律4折起平售，快啲摷番個紅白藍掃貨啦喂！<br>記者：黃婉冰</p><p>NEC42吋等離子電視</p><p>型號：42VR5<br> 16:942"Plasma電視，687億色彩，採用專利生產的DigitalAccuDevice色彩數碼引擎，853×480解像度，買定部睇世界盃係時候。<br> 原價：$21,900<br> 開倉價：$11,000<br> </p><p>SONY700萬像素數碼相機</p><p>型號：DSC-P200<br> 710萬像素，最大14倍數碼變焦，134,400像素LCD屏幕，有10秒自拍計時器，外形細細又易操作，抵掃之選。<br> 原價：$2,090<br> 開倉價：$1,672</p><p>ROMA兩匹窗口式冷氣機</p><p>型號：RWAC183<br> 雖然唔算係好出名嘅牌子，但千零蚊可以搬部冷氣機返屋企仲想點？有能源效益標籤，日日開都唔使怕肉赤電費啦。<br> 原價：$2,990<br> 開倉價：$1,590</p><p>開倉資料：<br> 日期：5月3日至5月7日<br> 時間：上午11時30分至晚上9時<br> 地址：尖沙嘴海港城世界商業中心3字樓（入口於GiordanoLadies對面）<br> 電話：25555788</p></body></html>