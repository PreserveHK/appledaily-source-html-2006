<html><header><meta charset="utf-8"><title>杜德偉擬與天心為鄰</title></header><body><h1>杜德偉擬與天心為鄰</h1><p>杜德偉（左）早前同台灣波霸之一嘅天心合作拍《八號當舖》，兩個做咗老友，近日佢被人目擊去天心喺台北嘅屋企逸仙雅仕，呢次仲唔惹緋聞咩，點知噚日杜德偉經理人話佢只係去睇樓，想喺台灣置業，唔係去搵天心喎。杜德偉去台灣係攞居留證，佢算係外國人，買樓規定一炮過畀晒錢，早排傳佢唔掂，睇嚟爛船都仲有三斤釘喎。</p></body></html>