<html><header><meta charset="utf-8"><title>　　煲呔返大陸𢱑關係 - 李八方</title></header><body><h1>　　煲呔返大陸𢱑關係 - 李八方</h1><p>煲呔啱啱先發炮鬧完銀行界，叫佢哋唔好淨係掛住放假去打golf或者做spa，錯失發達機會。<br> 點知呢頭煲呔鬧完人，嗰頭自己就鬆咗人，無啦啦話要返內地度假，仲要放成九日咁長，銀行界當然更加㷫，覺得佢有口話人無口話自己。<br> 不過，識煲呔嘅人就話要為佢平反，佢無啦啦點會放大假去玩吖，梗係有重要目的，就係要同9+2省份領導打好關係。要連任喎，點可以唔同佢哋friend啲？所以今次煲呔實情係叩人哋對門，用行動證明畀銀行界睇：我唔係淨係針對你哋，我都唔怕醜去叩門𢱑關係啦！<br> 鬼咩，佢自己早前口輕輕話會逐個去拜會人，𠵱家時日冇多，唔出發就去唔晒，焗住要去，至於去唔去祭祖，就返嚟至知。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>