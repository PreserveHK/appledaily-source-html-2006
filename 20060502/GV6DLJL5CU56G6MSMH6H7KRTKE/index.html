<html><header><meta charset="utf-8"><title>吳京槍挑港男大隻靚仔唔入流</title></header><body><h1>吳京槍挑港男大隻靚仔唔入流</h1><p>上屆港男高鈞賢、名模馬詩慧、吳京和幾位健美先生，昨日為無綫宣傳7月8日舉行的第2屆港男選舉。在台上耍兵器大展身手的吳京，認為香港先生最重要的是可以給人安全感及有氣質，反而是否靚仔和健碩不太重要。</p><p>無綫於7月8日再次舉辦香港先生選舉，上屆港男高鈞賢、鄭健樂、彭冠期和黃長興等，昨日與名模馬詩慧和吳京等在尖沙嘴出席有關記者會。大會不但安排吳京在台上大耍纓槍，還有一些健美先生耍泰拳。</p><p>赴上海參加比賽</p><p>問吳京對港男的要求？他說：「香港先生唔需要大隻，但要畀人安全感；唔需要靚仔，但要有氣質；唔一定要有風度，但要係君子。」<br> 馬詩慧則不諱言女人都有興趣看男人，她說：「我對港男要求係整體性嘅，我重視佢哋嘅談吐同才華。」有指男人上台選美的勇氣比女人更大，馬詩慧說：「𠵱家冇以前咁保守。」<br> 高鈞賢去年奪取港男後，晉身娛樂圈，他說：「我舊年本來返香港讀書，但就因為參加咗比賽，仲入埋娛樂圈，都畀咗個機會自己，呢一年我過得好充實，又拍劇又唱歌，又多咗一班fans，我都好鼓勵啲朋友參加。」<br> 高鈞賢透露7月會代表香港到上海參加「家有男兒」選舉，他已入15強，對有可能在過億人面前穿泳褲，他表示不知情，最後高鈞賢說：「個個男仔有佢嘅長處，最重要有自信表現自己。」</p><p>邀林志玲做嘉賓</p><p>此外，港男選舉節目監製錢國偉表示屆時有意邀請台灣名模林志玲做嘉賓，他說：「同舊年一樣會分名人同藝人組別做評判，伍詠薇同韓君婷會冧莊再做評判，今年打算去亞熱帶地區拍外景，下月25日就會有面試。」錢國偉指亦有不少藝人下一代參加比賽，但稍後落實才可公布詳情。<br> 採訪、攝影：馬建華</p></body></html>