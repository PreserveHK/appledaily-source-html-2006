<html><header><meta charset="utf-8"><title>飯聞煮派：煮過10萬碗　丁麵王創一丁漢堡</title></header><body><h1>飯聞煮派：煮過10萬碗　丁麵王創一丁漢堡</h1><p>唔使急最緊要快，食公仔麵飲味精水又方便又好味又飽肚，一向係獨居孤兒仔女最愛，但係食得多都會悶，如果閣下好似筆者咁連茄汁焗豆都試過加落公仔麵度一齊食嘅話，相信已經試無可試，咁今次就更加要留意！搵嚟做咗茶餐廳12年，粗略估計煮過10萬碗公仔麵嘅楊師傅搞新嘢，用公仔麵、通粉加工變身新菜式，唔算複雜，有煲有鏟有鑊又唔太蠢嘅一定搞得掂。<br><br>記者：馬慶武<br>攝影：陳陶鈞<br>Model：Yuki　<br>場地提供及示範：新膳坊（28613311）　<br>灣仔謝斐道108號地下</p><p>五香牛肉一丁漢堡　東瀛風味</p><p>聞煮價：$20/1人<br> 需時：30分鐘<br> 用日本炒麵做餡嘅麵包見過食過，呢個一丁漢堡就異曲同工，不過就加埋新鮮牛肉一齊整。最特別係牛肉餅會用番五香牛肉一丁包調味粉嚟醃，原汁原味，口感不同又有食一丁麵風味，而且牛肉同五香粉味道非常配合，加上漢堡包外形，小朋友見到已經開心晒！</p><p>咩料</p><p>五香牛肉出前一丁1包、2磅牛肉攪碎、生菜絲少許、番茄1個、青瓜數片、洋葱半個、漢堡包1個、茄汁少許、鷹粟粉2茶匙</p><p>速成法</p><p>1.將出前一丁用滾水煮至6成熟，即時用凍水過冷河備用。洋葱切碎，番茄及青瓜切片備用（若想香口一點可把洋葱粒先炒香）；<br> 2.半包調味粉及鷹粟粉和碎牛肉搓勻，放入雪櫃醃15分鐘；<br> 3.醃好嘅牛肉加入已煮至6成熟的一丁麵搓成球狀；<br> 4.將肉球放到鑊中煎香，用鑊鏟把肉球壓成肉餅狀；<br> 5.肉餅、番茄片、青瓜片、生菜絲夾於漢堡包內再加入少許茄汁即成。</p><p>聞煮貼士</p><p>煮一丁麵時記緊只可煮至6成熟，待煎香過程時才把麵及牛肉一同煎至全熟，否則麵粉太腍身容易弄成麵茸。</p><p>牛尾湯天使麵　啱晒懶人</p><p>聞煮價：$30/1人<br> 需時：15分鐘<br> 嗱，人哋茶餐廳就好認真嘅，牛尾湯用牛尾、雜菜熬足幾粒鐘先咁鮮甜。不過如果想自己整，個人又懶的話，用罐裝牛尾湯一樣得，而且唔用天使麵可以用通粉、米粉，甚至公仔麵都得，夜闌人靜就地取材啦！</p><p>咩料</p><p>牛尾湯1罐（或牛尾1條、甘笋2條、洋葱1個、茄膏1罐、1/4磅牛肉粒）、天使麵1包、鹽、糖少許</p><p>速成法</p><p>1.如果要自己煲牛尾湯嘅話，就先將牛尾加甘笋片、洋葱、茄膏同水煲1個小時；<br> 2.再把牛肉粒飛水至7成熟；<br> 3.如用罐裝牛尾湯就𠵱家先開始煲湯，但要比平常齋煲罐頭湯時加更多水，約1.5至2罐清水煲。用滾水灼熟天使麵再過冷河；<br> 4.將牛肉粒加鹽及糖入牛尾湯內煲1分鐘，再將天使麵加到湯中即成。</p><p>聞煮貼士</p><p>牛尾湯不可太濃，因為天使麵會吸收湯水，所以如用罐頭湯時更要加更多清水，以免牛尾湯過份濃稠。</p><p>炸魚皮生牛肉冬蔭功公仔麵　索盡酸辣</p><p>聞煮價：$30/1人<br> 需時：15分鐘<br> 話明即食嘢，冬蔭功當然唔使自己煲，只要用泰國出嘅冬蔭功媽咪麵就得，一般超級市場都可以買到，夠酸夠辣。加入肥牛後又無食齋麵咁悶，另外重點原來係炸魚皮，炸魚皮吸收咗冬蔭功湯嘅香辣味，超級惹味！</p><p>咩料</p><p>冬蔭功媽咪麵1包、炸魚皮4片、肥牛肉4片、芽菜、鹽、糖少許</p><p>速成法</p><p>1.用鹽、糖醃肥牛肉片5分鐘；<br> 2.煮麵，過冷河令麵質更彈牙；<br> 3.再將調味粉加到碗中，放少許滾水再放入已煮好嘅麵；<br> 4.放上生牛肉片在麵上，淋少許滾水灼熟肥牛；<br> 5.最後上枱前才加入炸魚皮及芽菜。</p><p>聞煮貼士</p><p>由於灼熟肥牛肉片時要加水，所以煮時不要加太多滾水，以免冬蔭功湯味道太淡。另外魚皮亦不要太早加，免得浸得太腍會有腥味。</p><p>冬瓜茸北菇雞粒米通粉　健康消暑</p><p>聞煮價：$30/1人<br> 需時：1小時15分鐘<br> 即食通粉即係味精湯，想健康啲就可以自己煲湯。師傅話天氣開始熱，係時候食得清淡啲，用冬瓜粒、北菇加雞粒滾一滾湯嚟做湯底就最消暑醒神。當然，又係除咗用通粉之外，仲可以用米粉、公仔麵，好Casual。</p><p>咩料</p><p>冬瓜半個、北菇4隻、雞扒半塊、鹽、糖少許、通粉1包</p><p>速成法</p><p>1.先將冬瓜、北菇切粒，再將雞扒切粒去皮加鹽、糖醃；<br> 2.將所有材料加水煲約1小時；<br> 3.通粉灼熟過冷河；<br> 4.把通粉加入冬瓜粒湯即成。</p><p>聞煮貼士</p><p>因為煲湯時間較短，所以冬瓜、北菇及雞肉要切得較細粒，才可以在短時間內煲出鮮味。</p><p>英文<br>MacaroniwithWinterMelon,MushroomandChickenDices</p><p>Ingredients:1/2wintermelon,4Chinesemushrooms,1/2chickenfillet,alittleeachofsaltandsugarand1bagofmacaroni<br> <br> Method:<br> 1.Dicewintermelon,Chinesemushroom,andthenchickenfillet.Skinchickenandmarinatewithsaltandsugar.<br> 2.Addallingredientsintowaterandboilforabout1hour.<br> 3.Boilmacaroniuntilcookedandcooldownincoldwater.<br> 4.Addcookedmacaroniintowintermelonsoup.Serve.<br> <br> Tips:Sincethetimeformakingthesoupisshort,cutwintermelon,Chinesemushroomandchickenintosmalldices.Thisway,thefreshnessoftheseingredientscanbebroughtoutwhileboilingwithinsuchashorttime.</p><p>印尼文<br>MacaroniDenganAyamJamurKeringDanKundur</p><p>Bahan-bahan:1/2buahkundur,4buahjamurkering,1/2porsisteakayam,sedikitgaramdangula,1bungkusmacaroni<br> <br> Caramembuat:<br> 1.Potongkundurdanjamurkeringjadikecil,lalukupassteakayamdanpotongkecil,bumbuidnggaramdangula.<br> 2.Rebussemuabahanselama1jam.<br> 3.Rebusmacaronihinggamatangdandinginkandngairdingin.<br> 4.Tambahkanmacaronikedlmsupkundur,sajikan.<br> <br> Tips:Karenawaktuuntukmemasaksupagakpendek,jadiAndaharusmemotongkundur,jamurkeringdansteakayamjadibentukagakkecilsehinggadapatmengeluarkanrasanya.<br> <br> （繙譯：語言專家諮詢公司　電話：23648988）</p><p>楊師傅Profile</p><p>楊師傅喺茶餐廳廚房做咗12年，除咗日日唔停手煮ABC餐配DEF菜之外，仲會不斷研製用普通材料配搭出新口味。好似以下介紹嘅公仔麵、通粉配搭就係師傅度出嚟嘅新菜，由於產量大嘅關係，價錢分分鐘平過自己煮。</p></body></html>