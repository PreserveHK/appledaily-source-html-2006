<html><header><meta charset="utf-8"><title>　　曾憲梓對23條唔死心 - 李八方</title></header><body><h1>　　曾憲梓對23條唔死心 - 李八方</h1><p>基本法委員會委員王振民早前忽發奇想，話香港推普選前，必須符合6大條件，包括中央認可、保證經濟唔衰落，以及23條要立法等。<br> 身為全國人大常委嘅曾憲梓噚日出席五一勞動節酒會時，就硬撐呢位新進小護法，話國家安全事關重大，你要普選，梗係要搞掂23條先，聽到八方都流晒汗。<br> 曾老仲話，查實香港人唔驚23條，係啲反對派驚之嘛，好彩佢都補番句，話23條都唔係首要工作嚟嘅，即係短期內惡法都唔使重現啦。<br> 問番曾老點睇陳太選特首，佢劈頭第一句就話陳太唔夠格。點解？因為佢在位時冇做好工作，誠信方面更唔掂，尤其話唔參政但又不時出現喎，擺明出爾反爾啦。相反佢就睇好民主派有機會攞到100個提名，同賭王何大唱反調；唔知呢一鋪，賭王會唔會老貓燒鬚呢？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>