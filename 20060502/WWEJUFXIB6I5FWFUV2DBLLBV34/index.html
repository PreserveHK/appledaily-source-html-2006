<html><header><meta charset="utf-8"><title>曾權威Cut藍潔瑛水</title></header><body><h1>曾權威Cut藍潔瑛水</h1><p>呂珊（左二）噚日喺奧海城搞咗個簽唱會，藍潔瑛個律師朋友曾權威（右二）都有出席。前日藍潔瑛話曾律師cut佢生活費，仲話對方愛出風頭係「Un頂able」，噚日曾律師指住個腦話：「佢（指藍潔瑛）呢度仲有少少唔清楚，我係cut咗少少錢。我係鍾意記者，記者叫我帶佢哋去屋企影，但佢唔畀，咁我做唔到嘢丫嘛﹗咁就嬲囉，cut咗幾個星期啦﹗我跌親隻腳要做手術，佢夠冇嚟睇我！」</p></body></html>