<html><header><meta charset="utf-8"><title>PSP新遊戲大軍壓境</title></header><body><h1>PSP新遊戲大軍壓境</h1><p>PSP出新Game已靜咗一排，今個星期竟連氣有4隻落場！當中包括《THEDOGHAPPYLIFE幸狗生活第1彈》、《新世紀EVANGELION2被製造的世界anothercases》（$288）、《煉獄弍TheStairwaytoH.E.A.V.E.N》（$268）及《INNOCENTLIFE~新牧場物語》（$278）等。<br>當中最惹人注目是《THEDOG》，同類養狗狗遊戲一直都好受玩家歡迎，加上價錢唔貴，$188仲要送PSP專用機袋，雖然感覺有少許抄《任天狗》，不過相信一樣受歡迎；另外提醒大家，呢次新一批遊戲需要使用V2.6或以上的驅動程式，正是橫竪都要Upgrade，不如上SONY官網上埋V2.7，享受吓全中文介面、上網同玩FlashGame嘅樂趣。<br><br>文：打機鐵人</p></body></html>