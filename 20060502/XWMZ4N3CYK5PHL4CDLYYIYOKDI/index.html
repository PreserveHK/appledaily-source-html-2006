<html><header><meta charset="utf-8"><title>阿倫、陳秋霞長城琴音勉新世代</title></header><body><h1>阿倫、陳秋霞長城琴音勉新世代</h1><p>譚詠麟（阿倫）日前在北京拍歌曲《放飛夢想》MV，這歌由陳秋霞、李偉菘和阿倫合唱，會收錄在陳秋霞的慈善唱片中。阿倫義務當MV導演，與陳秋霞有多年交情的他笑說：「陳秋霞結婚時我做伴郎，佢啲仔女全部契晒畀我，咁熟我又點會唔幫呢？況且今次仲係做善事。」阿倫花了不少心思尋找美景，分別去了接近沙漠的風力發電廠、長城及大廈天台拍了3日。</p><p>猛男搬琴上長城</p><p>阿倫透露在長城金山嶺拍攝時，出動了14名猛男，將1座400斤重嘅白鋼琴搬上長城，再以軍用直升機拍攝。雖然MV的製作費過100萬，但陳秋霞和阿倫都認為值得，阿倫說：「𠵱家新一代年輕人信心唔夠堅定，想法好浮唔實在，所以我哋用特技效果，將沙漠變成大海，長城變成九寨溝，等佢哋明白，只要有信心有宗旨，有乜唔可以？」<br> 撰文：林妃</p></body></html>