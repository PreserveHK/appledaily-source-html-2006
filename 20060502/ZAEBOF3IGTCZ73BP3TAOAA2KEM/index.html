<html><header><meta charset="utf-8"><title>　　李超人命運密碼3G+1B - 李八方</title></header><body><h1>　　李超人命運密碼3G+1B - 李八方</h1><p>噚日係五一勞工假期，工人階級有假放，只係八方仍要捱騾仔，好彩收到啲好消息，就係有人報料話李超人終於如願得償，噚日添咗個男孫，王儷橋喺養和休息，母子平安。3G加1B，超人命運從此改變。<br> 可惜嘅係，呢啲咁正嘅消息，八方搵咗成日都搵唔到人證實，想恭喜誠哥都唔得。<br> 屈指一算，如果之前報道屬實，李少奶奶舊年年尾懷孕四個月，咁由𠵱家開始，佢每日都有機會誕下麟兒，各位不妨日日去恭喜吓超人，一定有一日中。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>