<html><header><meta charset="utf-8"><title>怒向航空公司索償<br>周汶錡上海行騷失場</title></header><body><h1>怒向航空公司索償<br>周汶錡上海行騷失場</h1><p>英國時裝品牌Daks日前在上海舉行時裝騷，有份行騷的周汶錡因航機延誤，令她下午2時的騷失場，至完騷返港的一班機又告delay，她表示對這間航空公司大為失望，要向該公司索償到底。</p><p>名模周汶錡及陳嘉容早前往上海示範英國老牌時裝Daks的春夏新裝，但就讓周汶錡非常勞氣。事緣這場Daks時裝騷分下午2時及晚上8時兩場展出，但周汶錡因航班延誤以致2時那場騷失場，她接受訪問時說：「嗰日我係搭朝早8點嘅機去上海，點知上到機先話delay，想改搭9點班機又full咗，結果搞到我行唔到2點嗰場騷。」</p><p>「個心唔舒服」</p><p>周汶錡續說：「雖然係航空公司嘅錯，唔關我事，但我個心都好唔舒服，到夜晚行完騷返香港班機又delay，我對呢間航空公司真係好失望，公司都話決定要向航空公司索償。」陳嘉容則表示每次到上海工作均必定狂吃當地美食，她說：「我今次食咗8隻生煎包，又食咗東坡肉。」</p><p>新女性格言</p><p>至於Daks這個春夏系列，經典的格仔圖案不屬主菜，反而是一系列符合22世紀新女性上班應酬均可的一件頭裙子或兩件頭套裝，顏色方面有配合品牌的泥土棕色、暗紅色及如藍天白雲的藍、白二色，圖案則以立體生動的條子及幾何圖案為主。<br> 而位於上海恆隆廣場的Daks，是品牌在上海開設的第2間店，店內設計一派英式低調奢華，並用上品牌的HouseofCheck圖案，帶出貴族味道。除了男女裝外，Daks還推出手袋及旅行袋系列，另外還備有高球系列，處處彰顯優質生活的態度。<br> 撰文：MichelleLeung</p></body></html>