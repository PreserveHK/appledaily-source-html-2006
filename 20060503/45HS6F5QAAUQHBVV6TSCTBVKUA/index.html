<html><header><meta charset="utf-8"><title>食環處：1個星期7種牛味</title></header><body><h1>食環處：1個星期7種牛味</h1><p>香港人食嘢嘅口味真係同後生仔女拍散拖心態一樣，日日都要新鮮感，有餐廳為切合港人口味，1個星期7日，每天供應1款頂級靚牛，就算花心男友晚晚帶新女友去食飯，都唔會悶親自己啦！<br><br>記者︰方綺君　攝影︰伍慶泉<br>Model︰Ruby、Ricky@Salvador</p><p>頂級牛肉　日日換畫</p><p>咪以為可以做到日日換畫好簡單，淨係諗哪裏入到不同牛肉已經係一大難題。點解MR.STEAK可以？要講講古仔喇！MR.STEAK創辦人兩代均為高級牛扒供應商，供應全港約7至8成五星級酒店的優質牛扒，其後創立餐廳，以批發價錢向食客提供優質牛扒，我們只需以平民價，口舌就能有五星級享受，以後唔使捱貴扒啦！今次精選7種牛肉，讓你一星期試足7種口味。講真，食落味道同肉質相差有幾大，小記係外行人真係唔識分，不過齋聽MR.STEAK個名，見埋啲牛肉真身，全部肉色鮮紅、肉質結實，都已大飽眼福！</p><p>鐵板烹調　啖啖多汁</p><p>單是不同品種的牛肉當然不能滿足嘴刁的你，MR.STEAK早有一着，開張才一個月的MR.STEAKalaminuteBuffetRestaurant餐廳以alaminute為概念，意思即是「Readytocook」，即叫即做。以Teppanyaki（鐵板燒）方法即場響你面前烹調牛肉，幾多成熟自己話事，鐵板燒以高溫封住肉汁，𡁻落零舍多汁，唔使再受熱盤內一路翻煮又翻煮的滋味。女士們嫌棄Teppanyaki熱氣？可以試試即製Sukiyaki澳洲極和牛，還有自選蔬菜和麵條配料，好似食車仔麵咁，配上日本上湯和日式Sukiyaki汁。</p><p>花心Ricky周記</p><p>星期一<br>加拿大優級肉眼牛扒</p><p>肉眼即牛脊前半部份，因為活動少，所以肉質嫩，而且脂肪比例平均，口感處於西冷及牛柳之間。</p><p>星期二<br>千層極和牛</p><p>澳洲入口，即是澳洲安格斯牛與日本神戶牛的混血兒，並以大麥進行穀飼，雪花紋分布平均，入口嫩滑無渣，牛味馥郁。</p><p>星期三<br>美國安格斯嫩心肉眼牛扒</p><p>當中最貴價的是美國安格斯嫩心肉眼扒，嫩心肉眼扒的矜貴之處，是取肉眼牛柳最中間的肉，肉質特別腍，一條肉眼柳只有約6成肉可選作嫩心肉。</p><p>星期四<br>純種極和牛肉</p><p>澳洲入口，極和牛肉的肉質較極黑牛（美國Angus及和牛的混種）略腍，但雪花紋分布平均，入口嫩滑無渣，牛味馥郁。</p><p>星期五<br>澳洲安格斯黑毛牛肉眼扒</p><p>安格斯牛的肉質細緻，脂肪如大理石紋般分布其中，肉質鬆軟多汁，公認是市面上最鮮嫩多汁的牛肉。</p><p>星期六<br>極和牛肋骨肉</p><p>牛肋骨是牛身上最嫩的部份，牛肋骨肉質微韌最有口感。</p><p>星期日<br>美國優級紐約西冷牛扒</p><p>西冷牛扒是牛的後腰肉，是腰肉的尾端，脂肪含量適中、帶筋、肉質細嫩，最好的西冷甚至嫩到入口即化的地步。</p><p>食牛貼士</p><p>吃上等牛肉，最簡單就是最美味，可不用蘸任何醬汁，或加些海鹽調味即可，如客人要求醬汁，餐廳會提供自製的味噌芥末汁，同牛味配合得天衣無縫。</p><p>泰皇粉絲蟹煲</p><p>用菲律賓肉蟹，泰式炒法酸酸辣辣，粉絲吸盡蟹汁的精華。</p><p>不經急凍</p><p>阿拉斯加長腳蟹不經急凍，捕獲後即日空運到港。（周二四六供應）</p><p>食客有Say</p><p>自助晚餐</p><p>時間︰星期一至四7:30pm-9:30pm<br> 價錢︰成人$268/小童$144/長者$236<br> 時間︰星期五、六、日及公眾假期<br> 價錢︰成人$298/小童$159/長者$268<br> 註：此價錢適用於5月21日或以前</p><p>MR.STEAKalaminuteBuffetRestaurant<br> 地址︰銅鑼灣恆隆中心3樓<br> 電話︰28815757</p></body></html>