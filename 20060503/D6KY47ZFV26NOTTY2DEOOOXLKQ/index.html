<html><header><meta charset="utf-8"><title>葉麗儀上海灘被人笑</title></header><body><h1>葉麗儀上海灘被人笑</h1><p>葉麗儀噚日出席喺紅磡舉行《2006滬港之夜大型文藝晚會》嘅記者會，晚會會喺聽日假文化中心公演。佢話每次都會唱《上海灘》呢首歌招呼上海班觀眾，葉麗儀話：「每次上海觀眾聽到『浪奔浪流』時就會笑，因為上海灘係條江，只有潮水冇浪嘅。」佢又話當年填詞嘅黃霑都知，不過為咗配合首歌先咁寫。</p></body></html>