<html><header><meta charset="utf-8"><title>拍廣告中文水皮<br>衛蘭、衛詩練急口令冇覺瞓</title></header><body><h1>拍廣告中文水皮<br>衛蘭、衛詩練急口令冇覺瞓</h1><p>衞蘭與衞詩最近拍攝麥當勞廣告，與舞蹈員齊齊跳舞。本來跳舞難不倒她們，可是廣告商要求她們以有限的中文講急口令，以致頻頻NG，捱通宵拍攝。</p><p>孖生姊妹衞蘭（Janice）與衞詩（Jill）最近合作拍攝麥當勞廣告，以hiphop打扮，與舞蹈員齊齊比試舞技，拍檔搵真銀。Janice和Jill還大講急口令，不諳中文的她們幾乎被考起。</p><p>跟貓紙讀</p><p>為了拍攝這個廣告，Janice和Jill差不多30小時沒有睡覺，鏡頭前她們表現流暢，異口同聲表示不辛苦，不過考起2人的竟是講中文急口令。平時中文都咬字不清的Janice和Jill，要順暢地讀出急口令，認真考功夫，結果NG了幾十次才成功。<br> 問Janice拍攝急口令鏡頭的艱辛過程，她說：「其實大家都好好，因為準備咗好多紙牌舉高畀我哋睇住讀，不過要講得清楚又要快，真係好難，好彩最後讀熟咗都OK，仲可以同Jill鬥快講。」<br> Jill在拍攝期間經常包不離手，問她是否擔心致肥？她說：「我近排成日跳舞，有足夠運動量，所以唔擔心。」Jill通宵拍攝可覺辛苦？她說：「都有少少攰，但係咁多人一齊拍，大家都好開心，所以唔記得晒，只係好緊張句急口令講得好唔好，因為講好就可以收工。」<br> 此外，昨日Jill到新城電台接受訪問，她曾公開已有男友，對於日前被周刊發現她與1名男子出雙入對，阿Jill否認說：「佢係我同事，前排我去練舞，佢（該男助手）喺我屋企樓下陪我行去排舞室。我知道好多人想知我男友係點樣，遲啲大家就會知道，唔使再跟啦！」問Jill會否希望公司容許她與男友拖手出席公開活動，她說：「希望啦！」<br> 撰文：比華利</p></body></html>