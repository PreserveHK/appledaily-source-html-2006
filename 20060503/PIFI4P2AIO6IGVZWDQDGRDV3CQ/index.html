<html><header><meta charset="utf-8"><title>N80水貨到炒上$7,000</title></header><body><h1>N80水貨到炒上$7,000</h1><p>呢期Nseries簡直Hit到暈，上個禮拜先宣布完N93、N73同N72，嚟到今個禮拜，N80仲殺埋入機場㖭！不過，$7,000售價就唔係幾講得笑，事關有傳聞話行貨5月會到，所以Sales只係入一、兩部做吓熟客生意，順便試埋市場反應！<br>據Sales講，上兩星期前見街嘅水貨N91，銷情麻麻，主因並非部機本身，而係入貨價實在太貴，就算玩家幾有興趣，知道咗售價近$7,000嗰陣，已即時耍手又擰頭，唔敢扑鎚！而今次部N80，炒味一樣咁濃，唔同嘅係N91玩音樂為主，N80則配備320萬像素相機兼強玩微距拍攝，連埋新增嘅UPnP（Universalplugandplay）技術，當正家居Remote嚟用都得。</p><p>規格：WCDMA/GSM四頻、26萬色芒、320萬像素相機、微距專用掣、UPnP技術、WLAN、miniSD卡<br> <br> T-OneMobile（26289090）　<br> 旺角先達廣場G60號舖</p></body></html>