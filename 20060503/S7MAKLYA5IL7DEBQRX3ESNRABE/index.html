<html><header><meta charset="utf-8"><title>9樓D座：西田逼爆玻璃喪劈日$999抬走雙人床褥</title></header><body><h1>9樓D座：西田逼爆玻璃喪劈日$999抬走雙人床褥</h1><p>自問八通天，熟讀每日各大大小小「清貨減價」、「開倉」消息的話，咁一定知道聽日就係西田一年一度逼爆玻璃嘅特賣日，同往年一樣，如果唔夠人早，部署得唔夠好，想執平貨都幾難啦。所以，今日先同各路掃貨精英來個正貨preview，睇啱即刻mark低，聽日對準目標進發，照單執藥咁執，咁就唔怕搵得嚟都俾人掃晒啦！	<br><br>記者：黃婉冰　<br>攝影：譚盈傑　<br>Model：Bonny、Wysam（Salvador）</p><p>頭號目標：先掃睡房用品<br><br>睡康寧健背力雙面雙人床褥</p><p>原價：$3,280　<br> 特價：$999<br> <br> 床褥一面是清涼蓆，另一面是棉層，冬暖夏涼，雙面設計一年四季都啱用，限售80張。（只限於5月6、7日發售）<br> </p><p>白楓木雙人睡房套裝</p><p>原價：$4,960　<br> 特價：1,999<br> <br> 白楓木趟門衣櫃連雙人櫃桶睡床一張，2千蚊有找，除番開每件1千都唔使，搬新屋Budget唔多值得考慮，但限售50套。</p><p>SBPolo雙人太空睡眠套裝</p><p>原價：$2,340　<br> 特價：$499<br> <br> 套裝包括吋半厚太空棉床墊一張，太空重力枕2個，重力枕採用太空棉製造，慢回彈力功能對有助保護脊椎，限售80套。（只限於5月6、7日發售）</p><p>愛皇健備長炭太空棉枕</p><p>原價：$990　<br> 特價：$199<br> 	<br> 備長炭有吸濕、除臭等作用，正好適合呢個炎炎夏日瞓覺用。同樣用上具有強力彈力的太空棉製造，瞓完唔怕變「梗頸四」。</p><p>二號目標：旅行篋大件夾抵食<br><br>ELLE25"四輪拉桿軋篋</p><p>原價：$830<br> 特價：$299<br> <br> 嫌卡通公仔幼稚，可選ELLE「兩件頭」旅行袋連旅行篋套裝，最啱出Trip用，有黑、紅2個顏色揀，限售80個。</p><p>HELLOKITTY29"ABS拉桿轆篋（左）</p><p>原價：$1,380　<br> 特價：$499</p><p>SNOOPY25"ABS拉桿轆篋</p><p>原價：$1,180　<br> 特價：$399<br> <br> 年年特賣日都要爭餐死嘅旅行篋，今期有大人細路都鍾意嘅HELLOKITTY同SNOOPY，4個轆可以360度旋轉，拉住四圍「片」都唔會反篋，「旅行家」必入貨色，各限售80個。</p><p>三號目標：家電AV咪錯過<br><br>Panasonic西施電飯煲+電熱水壺</p><p>原價：$1,136　<br> 特價：$738<br> <br> 2-6人份量西施煲，有1或3小時煲粥及蒸煮、「美味」蒸氣裝置等功能。2.6公升電熱水壺，有60、90度保溫溫度選擇、翻煲等功能，一個價錢打孖換晒兩件家電，有「數」。</p><p>TEAC家庭影院組合</p><p>原價：$6,360　<br> 特價：$3,880<br> <br> 7.1聲道環繞聲擴音機內置ETS-ES、影院音樂制式、自動音場調校系統，前中後置揚聲器均利用Tannoy專利WideBand技術，配上一對高音特別清晰的鈦金喇叭，幾千蚊就可以將屋企變私家影院。</p><p>TEFAL強力蒸氣電熨斗</p><p>原價：$448<br> 特價：$298<br> <br> 法國特福蒸氣熨斗，採用抗磨損及防刮花作用的琺瑯瓷底板，有垂直蒸氣噴射功能，毋須直接接觸衣物都可利用強力蒸氣把衣物熨平，另有自動清洗功能。</p><p>終極狂掃其他正貨<br><br>安利寶真皮雙邊彈鉸3座位梳化</p><p>原價：$6,580　<br> 特價：$2,999<br> <br> 三座位真皮梳化，左右兩邊座位有手動彈鉸設計，一拉掣，腳踏就會彈起，將中間座位椅背拉下，又可變成茶几，一椅多用，手動鉸轉電動鉸，每邊各加$1,000。</p><p>THERMOS6公升手挽型真空煲</p><p>原價：$2,198　<br> 特價：$1,398<br> <br> THERMOS6公升真空煲，內有兩個各3公升容量的內膽煲，可以一次過煲湯同蒸餸，家陣買煲再送6公升內煲、0.4公升MUG同0.5公升真空鋼膽壺各1個。（只限於5月5日發售）</p><p>日本IWASAKI耐熱水勺</p><p>原價：$68　<br> 特價：$49（1.8公升）<br> <br> 原價：$70　<br> 特價：$49（2.2公升）<br> <br> 新登場日本IWASAKI耐熱水勺，可承受140度高溫，可打橫放入雪櫃夠晒慳位，備有2.2公升同1.8公升兩款選擇，趁平買多兩個載凍飲最啱使。（只限於5月6、7日發售）</p><p>西田特賣日</p><p>日期：5月4日至5月7日<br> 時間：5月4日上午9:00至晚上10:30<br> 5月5至7日上午11:00至晚上10:30<br> 電話：26941111<br> 地址：沙田新城市廣場第3期（入口設於3樓美食廣場）</p></body></html>