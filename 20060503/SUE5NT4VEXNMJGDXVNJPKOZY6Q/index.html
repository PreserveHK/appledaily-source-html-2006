<html><header><meta charset="utf-8"><title>官質疑：點解搞到勞師動眾？<br>小販阻管理隊執法罪脫</title></header><body><h1>官質疑：點解搞到勞師動眾？<br>小販阻管理隊執法罪脫</h1><p>【本報訊】旺角1名幫忙擺賣睡衣的小販，涉嫌用手按住載貨手推車，阻礙食環署小販管理隊撿走貨物，並推撞2名販管隊人員，及躺在地上聲稱受襲，惹來過百名途人圍觀，被控阻礙公職人員罪，昨在觀塘裁判法院被裁定罪脫。裁判官指小販「細力推一吓」販管隊人員，且僅短時間按着手推車，質疑：「點解要搞到咁勞師動眾？件事真係咁嚴重？」　記者：陳美琪</p><p>被告林志明，45歲，被控於去年11月5日，在旺角通菜街及奶路臣街交界，阻礙小販管理主任黃鑑輝執行職務。裁判官昨指控方未能提供被告按住手推車的實際時間長短，「證供都講唔到啲確實時間，而食環署人員連醫生都唔使睇，即係冇咩影響啦！」他又指「不合作不等於阻礙」，希望執法人員要有容忍空間，不一定要帶走被捕小販，合理情況下聆聽被捕小販解釋事件，可減省時間及納稅人金錢，又可幫助在現場搜集更多資料。</p><p>放人怕被指「收錢」</p><p>裁判官續指，若控方改控被告普通襲擊罪，罪成機會更大，但修改控罪不公平，故被告只是「技術上」罪脫。<br> 被告的代表律師在庭外表示，事件擾攘半年，被告終沉冤得雪，又指販管隊要聆聽解釋，「唔係話拉就拉！」<br> 食環署發言人昨表示，尊重法庭判決，而小販事務隊一級工人分會主任黃華興則表示，法庭的論點由人情味出發，但販管隊只是依法行事，並指出其難處：「拉親小販實有好多人圍觀，如果我哋聽完解釋後，放咗其中1、2個，咁就會惹起其他被拉嘅小販不滿，甚至話我哋收咗錢。我哋惟有揸正嚟做，等法庭去判決。」他又指，近年市民投訴增多，他舉例「站崗啲同事1日可以俾人投訴8次」，又指回覆無理指控是浪費時間，「有人連我哋細微嘅言行舉止都投訴，但我哋承諾要喺1日內回覆有關投訴，邊度夠人用呀？」黃指已向有關部門反映上述問題。<br> 案件編號：KTCC9045/05</p></body></html>