<html><header><meta charset="utf-8"><title>　　煲呔令村民空歡喜 - 李八方</title></header><body><h1>　　煲呔令村民空歡喜 - 李八方</h1><p>香港又多1座建築物獲得由聯合國教科文組織頒授嘅亞太文化遺產保護獎，呢個就係有過百年歷史、位於西貢鹽田仔嘅聖約瑟教堂（圖）。<br> 為隆重其事，香港建築師學會早前向特首曾蔭權同新任樞機陳日君發出邀請信，希望佢哋一齊出席5月7日嘅頒獎禮。不過，啲鹽田仔嘅村民雖然滿心歡喜特首會光臨寒舍，但係事實上曾蔭權呢輪嘅紀錄唔多好，應承出席記協Ball一樣會甩底，更何況佢兩公婆目前喺國內旅行打關係，7號晚先至返港。特首辦話煲呔一早已經推咗唔去，咁班村民今次中空寶，下次請早。<br> <br> 傳真︰2623-9278<br> 電郵︰pf_lee@appledaily.com</p></body></html>