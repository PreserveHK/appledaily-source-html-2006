<html><header><meta charset="utf-8"><title>福星</title></header><body><h1>福星</h1><p>夏佳理果然係福星，佢做咗馬會主席，馬會就成功賭多一瓣波；𠵱家一做咗港交所主席，個股市就升破萬七、市值超越十萬億。噚日交易所開香檳，佢同李業廣新舊兩個主席企埋一齊慶祝都好開心，可惜收咗市，啲出市哥哥姐姐走晒，否則一定全場鼓掌歡迎呢位腳頭咁好嘅新主席。<br> 李潤芳攝</p></body></html>