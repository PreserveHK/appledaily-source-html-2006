<html><header><meta charset="utf-8"><title>長炮新貴終於落場</title></header><body><h1>長炮新貴終於落場</h1><p>話說早前復活假諗住介紹幾部長炮DC，等大家旅行影相有得話Zoom就Zoom方便就手；點知有啲公布咗嘅新型號實情係有得睇無得用，要買唔該等等啦！或者諗住等到黃金周先賺一筆，3部新長炮DC終於落場，聽番啲AV場講，近年多咗人用呢類半專業長炮機，價錢同高質素要三千頭嘅卡片DC唔係差好遠，寧願揀部Pro啲。<br><br>記者：招佩珊</p><p>H2改有蔡司鏡</p><p>H2同上一代長炮H1同樣是12倍光學變焦，今次H2就改用CarlZeiss鏡，感光度最高可以去到ISO1000，加埋防手震系統，減低因手震而影到鬆郁矇嘅弊病。H2像素有600萬，平時影啲旅行相都好夠用；若然等得，遲啲會有部720萬嘅H5，LCD增大至3吋，比H2約貴5、6百左右。</p><p>TZ1輕巧長炮</p><p>高倍光學變焦DC體積大，難得TZ1擁有10倍光學變焦，但輕巧度同細DC有得比。用上Leica鏡頭，新增多個專門為旅遊而設的內置拍攝模式，好似飛機模式就係方便搭飛機影窗外天空嘅雲層。</p><p>S3IS零距離照影</p><p>CanonS3IS沿用上代S2IS的部份規格，如0cm超微距模式，採用翻動式LCD，有效像素達600萬，備12倍光學變焦鏡頭，採用DIGICII影像處理器，操作速度很快，開機或全段變焦只需1秒。</p><p>售賣點：中原電器（27707608）<br> 地址：旺角西洋菜南街1A號</p></body></html>