<html><header><meta charset="utf-8"><title>使用兩年壞機　型號已停產<br>DVD錄影機維修難</title></header><body><h1>使用兩年壞機　型號已停產<br>DVD錄影機維修難</h1><p>有讀者買DVD錄影機僅兩年便發生故障，但因該產品已停產，現已沒有零件供維修用。代理商願考慮提供折舊優惠，讓客戶更換新機。<br> 讀者黃先生04年3月買了一部DVD錄影機。「我用咗2,400元買咗部HyundaiDVD錄影機。點知今年3月，部機嘅碟盤出入愈嚟愈唔暢順，最慘係成日讀唔到碟，無論自己錄嘅定係原裝DVD電影影碟都睇唔到。」</p><p>願提供折舊換機</p><p>黃先生遂把錄影機拿回代理處，要求維修。他說：「我買嘅係行貨，就算冇續保，最多都係畀多啲人工錢去整。點知𠵱家個代理又話部機唔係佢哋負責，要搵番舊嗰個代理，去到舊代理度時，檢查咗部機幾日後，就話部機個款舊，已經冇晒零件。」<br> Hyundai前香港代理恒昌電子有限公司回覆，指即使客戶已過保養期，如願付維修及零件費，亦會代將錄影機送回指定維修站修理。但黃先生所購錄影機之型號於04年2月推出市場，11月停產，而Hyundai香港維修站於05年12月發出通知，已再無該型號之零件可供維修用。<br> 至於現時Hyindai在港代理的冠恒集團有限公司發言人則稱，因未曾代理黃先生所購型號之錄影機，難作維修保證，且DVD錄影機部件，例如雷射頭屬精密儀器，其他型號亦未必通用，但願視乎黃先生錄影機情況，考慮提供折舊，讓其更換其他型號錄影機。<br> 檔案編號：04210045</p><p>話你知：行貨應繼續提供服務</p><p>消費者委員會發言人指出，難以控制維修商的零件供應。發言人說：「只要係買行貨，就算過咗保養期，代理商都應該繼續提供服務，如果停咗產，冇零件，大家都控制唔到，消費者有需要，可以搵消委會同代理商傾，睇吓點樣解決個問題。」<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>