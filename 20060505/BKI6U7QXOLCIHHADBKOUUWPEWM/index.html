<html><header><meta charset="utf-8"><title>楊婉儀母親節等收珍珠</title></header><body><h1>楊婉儀母親節等收珍珠</h1><p>已擁有1名11個月大囡囡的楊婉儀，事業家庭兩頭忙，日前她為點睛品拍攝母親節系列首飾宣傳照，全身珠光寶氣。</p><p>鮮花贈母</p><p>問楊婉儀本月14日的母親節會怎樣與囡囡、母親和奶奶慶祝？她日前說：「媽媽喺美國定居多年，每年母親節我都會寄一紮鮮花畀佢，當然唔少得精心挑選嘅禮物啦。」楊婉儀婚後都會跟丈夫楊瑞勳與奶奶慶祝母親節，她表示已選定了合適禮物贈予兩位母親，她說：「我會揀一啲有創意嘅禮物，今年我諗住送珍珠首飾畀媽咪，玉吊墜就送畀奶奶。」<br> 已為人母的楊婉儀想母親節收到囡囡甚麼禮物？她說：「我記得第一件自己賺錢買畀媽咪嘅首飾係珍珠，所以珍珠對我嚟講別具意義。今年我第一年有囡囡陪過母親節，我希望喺呢個咁有紀念價值嘅日子，老公會代囡囡送珍珠首飾畀我做禮物。」<br> 撰文：比華利</p></body></html>