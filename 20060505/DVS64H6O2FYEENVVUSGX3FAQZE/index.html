<html><header><meta charset="utf-8"><title>飯聞煮派：佛誕開齋　傳統行頭煲行營養</title></header><body><h1>飯聞煮派：佛誕開齋　傳統行頭煲行營養</h1><p>明嘅，都市人嘛，每個月初一、十五都食齋的確有難度，但係今日係佛誕，點都應該神心少少。食齋除咗可以清心之外，仲可以清埋腸胃，唔去齋舖唔逼入長洲，亦可以自己喺屋企下廚。唔使擔心齋到口淡淡，因為今日有師傅出招，教你幾度散手整番幾味齋菜，仲用齊營養摸頂嘅材料。你唔係佛教徒？你夠唔係天主教徒咯！聖誕節你又走去倒數慶祝玩通頂？你信耶穌信得好交關咩？<br><br>記者：馬慶武<br>攝影：林栢鈞<br>場地提供：素食體驗（灣仔道128-150號明豐大廈1樓/21158880）</p><p>淮山鳳凰卷健脾醒胃</p><p>聞煮價：$15/2-3人<br> 需時：1小時<br> 淮山有健脾醒胃效用，同時鮮竹亦含豐富蛋白質，清淡得嚟勁有營養。口味清淡但食味卻絕不平凡，加入隨時香過真火腿嘅齋火腿，配合冬菇香味，非常咁香濃。口感全靠外皮炸得香脆嘅鮮竹，惹味得完全唔覺自己食緊齋。</p><p>咩料</p><p>鮮竹1塊、鮮淮山1/4條、西芹1條、齋火腿1塊、冬菇4隻（切粒）、鹽、胡椒少許</p><p>速成法</p><p>1.將淮山蒸45分鐘至腍身，加少許鹽、胡椒，跟淮山搓成粉糰狀。<br> 2.用鮮竹包着淮山粉糰、齋火腿及冬菇粒成卷狀，用灼熟的西芹條綁着鮮竹卷。<br> 3.把鮮竹卷放入滾油中炸至金黃色即成。</p><p>聞煮貼士</p><p>搓淮山粉糰時要搓得均勻，更要花時間用力搓，粉糰先會有結實嘅口感，而鮮竹卷亦無咁易散開。</p><p>英文Deep-friedBeanCurdSkinRollwithYam</p><p>Ingredients:1pieceoffreshbeancurdskin,1/4stickoffreshyam,1stalkofcelery,1sliceofvegetarianhamand4blackmushrooms(dice)<br> <br> Method:<br> 1.Steamtheyamfor45minutesuntilitgetssoftened,addadashofsaltandpepper,thenkneadintopaste.<br> 2.Wrapuptheyampaste,vegetarianhamandblackmushroomdiceswithfreshbeancurdskin,rollupandtieupthebeancurdskinrollwithcelerystrip.<br> 3.Deep-frythebeancurdskinrollinboilingoiluntilgoldenyellow.Serve.<br> <br> Tips:Whenmakingthepaste,taketimetokneadevenlywithstrengthsothatthepastegetssolidandtastesgoodandthebeancurdskinrollwon'tfallapart.</p><p>印尼文GulunganFeniksAkarKemanyan</p><p>Bahan-bahan:1lembarkembangtahusegar,1/4batangakarkemanyansegar,1batangseledribarat,1lembarhamvegetarian,4buahjamurkering(dipotongkecil)<br> <br> Caramembuat:<br> 1.Kukusakarkemanyanselama45menithinggalunak,tambahkansedikitgaramdanmerica,adukhinggabentukadonantepung.<br> 2.Bungkuskanadonanakarkemanyan,hamvegetariandanjamurkeringdngkembangtahusegar,ikatkandngseledribaratygtelahdirebusmatang.<br> 3.Gorenggulungankembangtahusegardlmminyakpanashinggaberwarnakuningkeemasan,sajikan.<br> <br> Tips:Andaharusmengadukakarkemanyandenganrata-rata,mengaduknyadengankerasdancukuplamasehinggaadonanakarkemanyanbisaterasa<br> lebihenakdangulungankembangtahusegarjugatidakakanterlepas.<br> <br> （繙譯：語言專家諮詢公司，電話：23648988）</p><p>迷你芋茸魚豐富碳水化合物</p><p>聞煮價：$10/1-2人<br> 需時：15分鐘<br> 如果唔對外觀有要求的話，呢味小點嘅材料同做法都可以話係簡單到極點。用芋頭整嘅魚當然無咁神奇有魚肉味道，散發嘅只係芋頭香味，口感及味道都同芋角極為相似。揀芋頭時係最重要，最緊要味道夠香。芋頭含豐富碳水化合物及纖維，提供人體所需熱量。</p><p>咩料</p><p>大芋頭半個、澄麵2湯匙、糖、鹽少許</p><p>速成法</p><p>1.先將芋頭切成小件再蒸約5分鐘至軟腍。加糖、鹽及澄麵把芋頭搓成粉糰狀，澄麵可令芋頭質感更佳。<br> 2.先撒少許生粉於模具上以免黐殼，然後將粉糰釀入模具內按壓實再倒出。<br> 3.將芋茸魚放入油鑊內炸香即成。</p><p>聞煮貼士</p><p>如用模具做芋茸魚，釀入粉糰後應先將倒模打側向上及向下拍一下，再反轉倒出，咁樣無咁容易令芋茸魚走樣。如沒模具的話，亦可將粉糰搓成不同形狀。</p><p>薑醋番薯驅寒消滯</p><p>聞煮價：$40/2人<br> 需時：2小時<br> 薑醋有驅寒消滯功效，番薯則含有豐富維他命A、B、C，一個簡單小點亦可強身健體，奇！酸甜味道就如薑醋豬手，但以麵根代替豬手，無咁肥膩，生完仔食應該再健康啲。</p><p>咩料</p><p>番薯約1磅重、薑1小嚿、糯米醋1/5碗、甜醋2/5碗、麵根4個</p><p>速成法</p><p>1.先將薑及番薯切粒，分別用油炸香。麵根則用熱水浸至軟身。<br> 2.將薑粒、番薯粒、糯米醋及甜醋先煮後煲，煲約2小時才入味。最後把麵根加入煲好嘅薑醋內即成。</p><p>聞煮貼士</p><p>番薯只用近心部份，因為近表皮部份肉質會較硬，好難蒸得軟熟。另外薑亦要用嫩薑，因為要煲2小時，用老薑會令薑醋味道變辣。</p><p>香草茄汁黃魚　利心血管健康</p><p>聞煮價：$20/2-3人<br> 需時：30分鐘<br> 用上香草煮齋菜，加添一份Fusion感覺。用黃豆造嘅腐皮有鈣質亦有蛋白質，是很好的黃豆蛋白及異黃酮（Isoflavones）的來源，這兩種物質能顯著提高人體內好膽固醇的水平，有利心血管健康。而車厘茄更據聞有防前列腺癌效用。腐皮等材料製成嘅餡料無論味道及口感都好有魚肉Feel，喺腐皮及餡料中加入紫菜，令外觀更似魚皮，食得睇得。</p><p>咩料</p><p>鮮竹1塊、腐皮4塊、冬菇4隻（切絲）、果皮2塊、紅蘿蔔1條（切絲）、車厘茄10粒、香草少許、紫菜1塊、茄汁少許、上湯粉11/2茶匙</p><p>速成法</p><p>1.將鮮竹炸香成金黃色備用。再將果皮爆香，加上湯粉及經炸香的鮮竹、紅蘿蔔絲、冬菇絲及香草炒香。<br> 2.於腐皮上先鋪上紫菜，再放入剛才炒香的餡料，並將腐皮包成條狀，搽上麵漿再將尾部扭成魚尾形狀。<br> 3.小心地把整條「黃魚」放入滾油中炸約3分鐘撈起索乾油切件。<br> 4.用車厘茄加茄汁煮成車厘茄醬淋上魚上。</p><p>聞煮貼士</p><p>將腐皮及紫菜黏上時要搽上少許麵漿（用麵粉加水開成），咁條「黃魚」先無咁容易散開，方便切件。</p><p>師傅Profile</p><p>黃師傅，入行超過10年，做齋菜經驗豐富，最愛鑽研新菜式，同時亦盡力將齋菜食味口感同一盆肉類菜式睇齊。</p></body></html>