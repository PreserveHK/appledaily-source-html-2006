<html><header><meta charset="utf-8"><title>關心妍睇血型擇食</title></header><body><h1>關心妍睇血型擇食</h1><p>關心妍（Jade）昨日應新城電台邀請到銅鑼灣試食川菜，阿Jade表示以往為了保護聲帶而不吃辣，她說：「以前我任何刺激性食物都唔敢食，因為怕封喉，𠵱家我唔理啦，咖啡、凍嘢同辣嘢我都照食，同埋我聽講食辣嘢對低音有幫助。」<br> 阿Jade近日看了一本有關減肥的書籍，屬O型血的她說：「本書話屬O型血嘅人食牛、羊都唔會肥，反而食雞同豬就會好易積聚變脂肪。」</p><p>迷上玄彬</p><p>此外，阿Jade表示近日因看韓劇的關係，而迷上玄彬，而她身邊的朋友就喜愛李準基，她說：「玄彬同元斌我都好鍾意，不過就迷玄彬多啲，因為我鍾意啲斯文眼細細同有酒渦嘅男仔，但係喺香港就未發現到有呢類男仔。」<br> 採訪：李珮洳　攝影：陳慧安</p></body></html>