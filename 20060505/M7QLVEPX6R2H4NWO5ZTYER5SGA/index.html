<html><header><meta charset="utf-8"><title>Stephy凌晨3點自製雪女</title></header><body><h1>Stephy凌晨3點自製雪女</h1><p>鄧麗欣（Stephy）日前拍攝新歌《零與零之間》MV，為配合歌詞，Stephy特別穿上白色低胸紗裙，以雪女look示人，並由工作人員在其秀髮及粉頸噴上噴雪劑，令造型更覺冷艷。</p><p>零字藏玄機</p><p>Stephy表示要變身成雪女足足花了約兩小時，因要在頭髮和肌膚上逐一噴雪，又要像真度高，過程殊不容易。當工作人員看到Stephy轉眼白頭時，還紛紛取笑她是白髮魔女。<br> 原來此曲是由Stephy親自填詞，她說：「我收到demo，就感到好冷好凍，即刻啟發到我嘅靈感。我記得我係凌晨3點開始寫嘅，一寫就停唔到，結果1晚就填好。其實零除咗代表冰點、表達凍嘅感覺之外，亦可以代表男女感情未開始嗰陣係零，完結嘅時候都係零。」<br> 撰文：比華利</p></body></html>