<html><header><meta charset="utf-8"><title>婚後暴脹　緊急瘦身<br>利嘉兒狂買三點式證冇餡</title></header><body><h1>婚後暴脹　緊急瘦身<br>利嘉兒狂買三點式證冇餡</h1><p>利嘉兒近日為纖體公司拍攝廣告，以多款性感造型大騷身材。新婚後心廣體胖的她一度被友人懷疑造人成功，夫婦倆聽畢後均感到十分尷尬，剛好利嘉兒近日瘦身成功拍攝廣告，插上一雙翅膀化身成白色女神的她正好以行動闢謠。</p><p>利嘉兒近日成為纖體公司必瘦站的新代言人，她日前就插上一雙翅膀，以特別的女神造型拍攝新一輯廣告。</p><p>扮得靚唔怕獻世</p><p>去年與港台DJ周國豐結婚後，未知是否太幸福關係，利嘉兒開始心廣體胖，加上2月時兩夫婦拍拖到北海道度情人節，當地天氣寒冷，美食當前，利嘉兒食指大動，結果增磅而回，出鏡時明顯圓潤不少，故兩夫婦的友人不斷猜測可是兩人造人成功歸來。利嘉兒昨日在電話中說：「搞到國豐成日俾人問我係咪有咗BB，佢都好尷尬！」<br> 利嘉兒豐腴的體形吸引了纖體公司邀請拍廣告，結果一拍即合。因為纖體後，她很滿意自己的身形，所以不介意以性感造型示人。利嘉兒說：「廣告商都問我可唔可以着三點式，我見自己真係fit咗，加上問咗老公，佢又唔反對我性感，老公話樣衰就話唔好出嚟獻世，如果扮得靚，又過到自己嗰關，都尊重我嘅決定。」<br> 收身成功，利嘉兒決定今個夏天進行大解放，她說：「我會入多啲性感靚衫，騷吓身材。我又好鍾意曬太陽，平時都會着三點式泳衣去曬，𠵱家更加名正言順啦！」<br> 採訪：比華利</p></body></html>