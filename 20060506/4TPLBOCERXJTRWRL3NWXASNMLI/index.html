<html><header><meta charset="utf-8"><title>新貨速遞：M:I:III戰衣來港</title></header><body><h1>新貨速遞：M:I:III戰衣來港</h1><p>靚佬湯套《職業特工隊3》（M:I:III）不容有失，係龍係蛇大家已經可以自行入場定奪；不過贊助靚佬湯戲中戰衣嘅牌子Belstaff，是來自英國幾出名的功能/Casual服就略有所聞，不過香港一直無代理所以未見過真身。原來呢隻牌子來頭唔細，先後贊助過的荷李活大片多達30幾部，包括里安納度主演的《娛樂大亨》（Aviator）、妮歌潔曼的《叛譯者》（Interpreter）、以及同由靚佬湯孭飛嘅《強戰世界》（WaroftheWorlds），今次喺《M:I:III》阿湯着住衝鋒陷陣的就是品牌著名的MBlouson。講咁耐係咪即係有得買唧？有，不過唔係𠵱家，而係Joyce來季秋冬先入貨，𠵱家睇住套戲止渴先啦。			記者：吳小明<br><br>查詢：Joyce（28101120）</p></body></html>