<html><header><meta charset="utf-8"><title>　　羅致光密謀策劃明星戰 - 李八方</title></header><body><h1>　　羅致光密謀策劃明星戰 - 李八方</h1><p>選委會選舉成為各大黨派兵家必爭之地，身為泛民主派選委會選舉重點策劃人之一嘅羅致光CK，當然話呢場仗難打，事關個個黨都昅實晒，政府又伸隻手（或者係個口）入嚟玩埋一份，泛民要攞位都唔容易㗎。<br> 不過，難打唔等於冇機會，CK都會努力啲喺自己主力嘅負責範疇，例如社福同金融服務界嗰度做多啲功夫。要為泛民打開金融服務界缺口，真係需要一啲時間同毅力，相反喺社福界梗係輕鬆好多啦。<br> CK佢仲話，專業界別主要都會視乎參選人喺界內有冇名氣；如果係無名小卒，真係睬你都有味。簡而言之，都係名牌效應作祟，所以泛民佢哋一個主要策略，都係力主「明星戰」，搵番界內有頭有面嘅人幫幫手，希望咁樣可以攞得多啲位啦。<br> <br> 傳真︰2623-9278<br> 電郵︰pf_lee@appledaily.com</p></body></html>