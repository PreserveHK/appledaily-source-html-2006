<html><header><meta charset="utf-8"><title>新車出閘：福特Mondeo　學人轉新Look</title></header><body><h1>新車出閘：福特Mondeo　學人轉新Look</h1><p>呢期福特真係多搞作，繼早前推出加咗包圍嘅Focus5門Ghia版後，最近又引入埋Facelifted新版MondeoUltima抵港。今回呢部新車並不是大改，只係小改加設備，但價錢仍是唔使20萬，想買部中型豪華房車嘅你，不妨諗諗吖！</p><p>新尾燈靚得多</p><p>縱使新Mondeo的外觀跟舊有的相近，但如果你細心留意，其實會睇到頭泵把換上跟車身同色的蜂巢式鬼面罩、尾泵把也換上車身同色的整流裝置；不過，最容易看得出變動嘅地方，肯定係全新嘅尾燈和下方的電鍍裝飾，綜合以上各點，新車外觀變動雖不多，但卻變得更成熟和吸引呢！</p><p>自動開關頭燈實用</p><p>另外，新車的車廂仍以豪華成熟作賣點，前後兩排座椅均以真皮鑲嵌外，高級音響和恒溫冷氣也是標準配備；同時，廠方也特別為新車加入雨點感應水撥，Xenon頭燈照明外，也增設有自動開關功能，晚間行車因而變得更安全。機械配搭則仍是一台2.0公升直4型號，馬力輸出145匹，配埋4前速自動波，你還要怕他無力嗎？	<br> <br> 記者、攝影：鄭達基</p><p>福特Mondeo規格</p><p>引擎：1999c.c.直4DOHC<br> 馬力：145ps/6000rpm<br> 扭力：19.4kgm/4500rpm<br> 傳動：4前速自動波<br> 售價：$189,900<br> 查詢：福特香港（25031032）</p></body></html>