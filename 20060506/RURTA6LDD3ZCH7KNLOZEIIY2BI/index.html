<html><header><meta charset="utf-8"><title>zoom：Blog嘢時代</title></header><body><h1>zoom：Blog嘢時代</h1><p>閱報得知大陸靚女演員徐靜蕾寫Blog，10月開通至今瀏覽人數超過100萬，結果收錄成書，一出就印十萬。我只記得徐是樸實氣質型靚女，印象來自韋家輝「翻兜」《大時代》拍《世紀之戰》（她是女角）。近日八卦新聞話佢緋聞男友是內地「話題作家」韓寒，於是上網看其網誌，文筆當然比香港人好，但內容不外吃喝拉撒，普通。新消息話本書其實唔賣得，香港唱片界最鍾意話：「我被人單撈咗N次，即損失了幾多千萬。」老友，網上任何事都Free，多人單撈不代表你夠格賣到錢。網址：http://blog.sina.com.cn/m/xujinglei<br>吳彥祖接受訪問，話97後香港影壇樂壇甚至市民都失了Identity，同意喎，今日連星爺都唔講「地踎笑話」。小弟一日對住電腦超過10個鐘，睇Blog就80%以上撐本地作，不過真係有水準嘅得幾個。</p><p>一）空姐私生活<br> 空姐永遠令男人幻想。Yahoo今年谷Blog，Search一下原來好多空姐寫Blog，質素嘛，有好多都唔錯（個樣），字就得呢位寫得好。網址： http://hk.myblog.yahoo.com/jw !yAkhYPyQHR_WVGL2QNU-<br> <br> 二）港燦筆記<br> 聲稱唔係財經網誌，不過連《信報》孔少林都讚。寫咗好一陣子，早排失蹤，近日又活躍番。講真好睇過好多財經專欄囉。網址： http://kong-chan.blogspot.com/ </p></body></html>