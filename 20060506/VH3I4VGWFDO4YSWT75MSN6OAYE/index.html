<html><header><meta charset="utf-8"><title>新貨速遞：Bling錶冧潮女</title></header><body><h1>新貨速遞：Bling錶冧潮女</h1><p>雖然設計師係華人班底，但出品早已打入日、韓、台的CheCheNewYork，一向以玩袋最顯出色。06春夏更首度踩入錶界，食住BlingBling熱潮再加埋卡通造型殺入少女界別。最大賣點唔使講用番Swarovski水晶，玩到癲時成隻錶變身CrystalCharm，仲可以隨你心情加裝或拆除，咁點睇時間呀？儍啦，咁先夠型㗎嘛！<br><br>記者：余敏<br>查詢：25592011</p></body></html>