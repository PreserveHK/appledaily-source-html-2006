<html><header><meta charset="utf-8"><title>八卦風：平治CLS63AMG　自然吸氣真功夫</title></header><body><h1>八卦風：平治CLS63AMG　自然吸氣真功夫</h1><p>今年夏天將會喺歐洲公開發售嘅CLS63AMG，重點就係一台6.3公升V8引擎，最大馬力輸出514hp，同峰值扭力630Nm，據講0-100km/h只係須要4.3秒完成。如此驚人表現，呢一台將會係地球上最強嘅自然吸氣V8偈，平治今次再唔用機械增壓喇，一於要使出自然吸氣嘅真功夫。</p><p>ADSII避震出場</p><p>至於傳動系統，將會係AMGSPEEDSHIFT7G-TRONIC波箱，等車主可以喺手動操作模式，享受到好似揸F1嘅敏捷操控感。運動化底盤有用AIRMATICDC半主動式氣壓式懸掛，同ADSII避震，可以按唔同嘅路面狀況，做出唔同嘅操控需求。</p><p>跑樣晒冷</p><p>外觀加有裙邊同大型入氣口，但整體感覺好似同普通版本分別唔大，內櫳則有AMG細緻嘅合金修飾。本年6月，CLS63AMG將會喺歐洲作公開發售。跟住仲有AMG系列：CLS63AMG、R63AMG、CLK63AMG、SL55AMG同SL65AMG，到時跑車界又熱鬧喇。<br> <br> <br> 記者：戴維浩</p></body></html>