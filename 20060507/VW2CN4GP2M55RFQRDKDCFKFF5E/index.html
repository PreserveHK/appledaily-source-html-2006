<html><header><meta charset="utf-8"><title>　　張炳良教精煲呔 - 李八方</title></header><body><h1>　　張炳良教精煲呔 - 李八方</h1><p>煲呔最近怒斥班銀行家對QDII反應遲鈍，簡直與當年佢鬧人哋係二流分析員一樣，佢位智囊張炳良對於煲呔同肥龍「香港會被邊緣化」嘅言論都好有感觸，不過，就覺得特區政府唔應該將香港只係定位為一個金融中心，其實香港仲有好多強項值得推介，點只經濟城市咁簡單。<br> 張炳良喺佢個網上辦公室討論呢個問題，認為香港唔應該獨沽一味強調要做中國嘅金融中心，其實香港仲有好多制度優勢，好似法治、廉潔、言論自由、公平競爭同管治質素等。張炳良叫香港人要有警覺性，因為經唔起被邊緣化嘅衝擊。<br> 至於煲呔呢輪成日返大陸，張炳良覺得有需要，因為喺中國政治嚟講，內交都好重要，即係贊成煲呔要同大陸地方政府打關係，唔好淨係顧住外交喎。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>