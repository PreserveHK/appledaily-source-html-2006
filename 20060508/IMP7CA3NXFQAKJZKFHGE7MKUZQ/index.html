<html><header><meta charset="utf-8"><title>顧客白等追究被推延<br>人人搬屋失約拒退款</title></header><body><h1>顧客白等追究被推延<br>人人搬屋失約拒退款</h1><p>讀者林太向本報投訴，指人人搬運有限公司服務不負責任。她說：「我哋上去佢窩打老道嘅辦公室搵佢搬屋，當時畀咗500蚊按金，張收據都寫明係朝早10點半嚟到我旺角舊屋，搬嘢去柴灣新屋。」</p><p>搬運毀約可追討損失</p><p>誰知喬遷當日，林太萬事俱備，卻獨欠搬運工人前來。「等咗成個鐘，冇人嚟又冇通知，於是自己打去佢公司問，對方愛理不理咁，話有延誤，要起碼下午一點先到，但我安排好時間，趕住交樓同執屋，唔可能等咁耐，迫於無奈，就另外搵人幫手搬。之後想話攞番按金，但『人人』嗰邊話唔會畀。」<br> 本報就此投訴多次聯絡人人搬運公司，但一直未獲回應。<br> 法律界人士梁永鏗稱，有關搬運公司已屬毀約，投訴人可以循小額錢債審裁處，追討損失。他說：「收據寫明到達時間，已經係合約中嘅重要條款，而搬運公司較原定時間遲幾個鐘頭先可以到，係好離譜同明顯唔合情理；客戶為咗保障交樓時間或其他問題，唔等佢係可以理解。」<br> 檔案編號：0322007</p><p>話你知：消委會協助取回按金</p><p>消費者委員會發言人稱，遲到多久才算嚴重，需視乎事前雙方有沒有協議，若有議定到達時間，對方逾時太久仍未前來，則屬未能履行責任，受影響客戶可向消委會求助，由他們協助取回按金。<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>