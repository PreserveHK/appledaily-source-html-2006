<html><header><meta charset="utf-8"><title>鬆一鬆：同媽咪享受人生　五星酒店浸Spa撐枱腳</title></header><body><h1>鬆一鬆：同媽咪享受人生　五星酒店浸Spa撐枱腳</h1><p>母親節點都要表示心意，媽咪當然想你陪佢多過送禮物，飲茶食飯行街街，日日都可以做，似乎「行」咗啲，不如帶佢去扮靚，說穿了，其實都只因為好多品牌喺母親節推出優惠，比平時慳好多，啱阿媽之餘又益埋自己，幾好呀！<br><br>記者：馬靜兒　攝影：伍慶泉<br>Model：Fanny（Salvador），Joyce（Isis），Cody&amp;Va</p><p>母女七折歎水療</p><p>阿媽聽到要去酒店做Spa，即問：「會唔會好貴呀！」阿媽始終顧住阿女荷包。看看SpaMenu，磨砂要$650，香薰按摩$750加埋$250的SpaLunch，兩人價錢再加$550媽咪禮物，計落要$3,850。但今次母親節套餐只是$2,600，就可以和媽咪齊齊做磨砂、按摩，食埋SpaLunch，兼有一份禮物。<br> 整個療程會先做甘菊磨砂、香薰按摩，水療中心還有自家配製、有排毒作用的檸檬薑茶任飲。穿回浴袍，便可走到露天泳池旁歎SpaLunch，相信未食到甜品，媽咪心都甜晒啦！</p><p>香薰按摩</p><p>以香薰油用力按肩膊可以盡消疲勞。</p><p>甘菊磨砂</p><p>用甘菊成份磨砂磨去身上死皮，再用絲瓜絡加甘菊的沐浴露擦勻全身，皮膚滑一滑。</p><p>小禮物</p><p>做完spa，媽咪仲有甘菊磨砂膏和身體潤膚乳做禮物。</p><p>加$150歎多啲</p><p>加多$150，便可以享用療程房內的桑拿、蒸氣浴和按摩池半小時。還可以去露天泳池游水，做埋gym都得，真係歎足大半日。</p><p>同媽咪食Lunch</p><p>歎完Spa，可以跟媽咪坐在泳池旁食SpaLunch，包括法國「尼斯」式雜菜沙律、烤三文魚、無糖牛奶黑森林條。</p><p>I-SPA（27211211）</p><p>地址：尖沙嘴香港洲際酒店<br> 母親節護理療程：$2,600（包括二人黃甘菊全身磨砂、香薰按摩、泳池花園享用3道菜式水療午餐及一份母親節禮物包）<br> 推出日期：即日至5月21日</p><p>買一送一Facial</p><p>另一個好着數嘅療程就係facial，因為有美容中心推出買一送一優惠，咁當成熟型皮膚嘅媽咪做超聲波深層滋潤護理時，阿女就可以做亮采保濕護理。美容中心有淋浴間，做完facial仲可以洗個頭，而且又有齊化妝品，可以慢慢化個靚妝先出街。</p><p>療程收費</p><p>超聲波深層滋潤護理$1,580<br> 敏感皮膚保濕護理$790<br> 亮采保濕護理$790</p><p>LeonardDrake（31561181）</p><p>地址：銅鑼灣金朝陽中心35樓03-06室<br> 購買任何面部護理療程，即獲買一送一優惠（送價值相同或價錢較平療程）<br> 每人可免費獲贈瑩采亮白修護（$500）或眼部光采護理（$450）<br> 優惠期由即日至5月底</p><p>其他優惠<br>面部＋頸唇手護理</p><p>由即日至5月31日，到QiShiseidoEsthetics做單次正價療程可享75折首試優惠及免費享用特選附加療程一次，包括手部護理、眼唇特效護理或頸部特效緊緻護理。<br> QiShiseidoEsthetics<br> （29074128）</p><p>六折修甲</p><p>平日修甲一般都要百多元，而且甚少有優惠。母親節有特價購買禮券，送給媽咪做手部護理或足部護理，甚至光療樹脂植甲都得，變相享6折。<br> $500禮券（優惠價$300）<br> $800禮券（優惠價$480）<br> $1,000禮券（優惠價$600）<br> TenPerfectNails（31040730）</p></body></html>