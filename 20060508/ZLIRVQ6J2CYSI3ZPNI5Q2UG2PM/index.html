<html><header><meta charset="utf-8"><title>飯聞煮派：媽打有口福　焦媛誘心菜　報答媽咪</title></header><body><h1>飯聞煮派：媽打有口福　焦媛誘心菜　報答媽咪</h1><p>老實講，我從來唔係舞台劇發燒友，睇過焦媛在《誘心人》嘅演出，最深刻的印象唔係情節，而係佢成身白滑嘅皮膚。原來佢媽咪好鍾意燉燕窩畀佢食，不過焦媛覺得啲燕窩腥，唔係次次都肯食，搞到媽咪無佢符，真係皺紋都多幾條。因為咁，今次焦媛趁住母親節來臨，親自落廚整幾個誘心滋補養顏菜，燕窩、魚翅、雪蛤通通有齊，實行錫番媽咪。<br><br>記者：梁雅芳　攝影：陳盛臣<br>示範：焦媛　大廚：關志強＠翠亨邨<br>地址：尖沙嘴彌敦道132-134號美麗華商場地下（23762882）</p><p>紅梅魚翅盞一啖一花瓣</p><p>聞煮價：$150/5人<br> 需時：20分鐘<br> 整出來真係好似成朵花咁，豆腐做花瓣，金菇做花芯，賣相簡直100分。豆腐炸過之後好香口，但又唔會太油膩，一啖食一塊花瓣落肚，成個都靚晒！<br> 焦媛：「絞爛啲豆腐容乜易，我最醒就係搞破壞喇。個菜睇落好複雜，估唔到做起來都唔係太難。嗯，豆腐炸一炸，聞落就已經好香喇！估唔到魚翅可以釀落豆腐度，味道仲咁夾㖭。」</p><p>咩料</p><p>金錢骨翅1両（預先煮腍）、雞蛋1隻、金菇2両、鹹蛋黃2隻、雞湯2両、豆腐1件，鹽、糖、椒鹽、生粉、麻油適量</p><p>速成法</p><p>1.雞蛋取出蛋白，豆腐絞爛，加入蛋白、生粉以及鹽、糖調味。再用碟仔裝住，加入隔夜煮腍的魚翅鋪面，隔水蒸8分鐘。<br> 2.倒出豆腐，沾生粉落鍋稍炸後撈起，鹹蛋黃蒸熟，壓碎鋪在豆腐面。<br> 3.鹽、糖、生粉、麻油及雞湯煮芡，金菇沾上椒鹽炸香，與豆腐一齊砌碟，最後將芡汁淋上。</p><p>聞煮貼士</p><p>最好用保鮮紙先墊在碟仔底部，就會好容易將豆腐倒出來。</p><p>杭菊彩雲雪耳潤肺下火</p><p>聞煮價：$15/4人<br> 需時：15分鐘<br> 杭菊焗出來的茶清香撲鼻，加埋白雪雪嘅雪耳，清心潤肺，健脾下火，飲一啖個人都即刻無咁燥。最後淋上蛋白，利用茶的熱氣蒸熟佢，效果好似一絲絲彩雲咁，非常靚，個茶飲落仲香滑啲㖭！<br> 焦媛：「好鍾意呢個茶，因為簡單易整，最啱我呢啲怕麻煩嘅人。我媽咪亦都好鍾意飲茶，返去得閒就整畀媽咪歎吓。」</p><p>咩料</p><p>杭菊1両、雪耳1両、南北杏5錢、冰糖2両、雞蛋1隻</p><p>速成法</p><p>1.杭菊用滾水焗茶，隔渣後落冰糖。<br> 2.南北杏同雪耳蒸腍，加入茶中，然後用微波爐叮3分鐘。<br> 3.雞蛋取出蛋白，淋入茶即成。</p><p>聞煮貼士</p><p>焗茶不能焗得太耐，如果唔係茶會變酸。</p><p>英文<br>ChrysanthemumTeawithWhiteFungus</p><p>DIYPrice：$15/4persons<br> Time：15minutes<br> Ingredients：40gchrysanthemum,40gwhitefungus,20gChinesealmond,75grocksugarand1egg<br> Method：<br> 1.Maketeabycookingthechrysanthemuminboilingwater,filterandaddinrocksugar.<br> 2.SteamChinesealmondandwhitefungusuntiltenderandaddthemintothetea,thencookfor3minutesinamicrowaveoven.<br> 3.Takeeggwhiteoutoftheeggandpouritintothetea.Serve.<br> Tips：Donotcooktheteafortoolong;otherwise,theteawilltastesour.</p><p>印尼文<br>JamurKupingPutihDenganBungaSeruniHang</p><p>HargaDIY：$15/4orang<br> Waktumasak：15menit<br> Bahan-bahan：40gbungaseruniHang,40gjamurkupingputih,20gbijiamandel,75ggulabatu,1butirtelur<br> Caramembuat：<br> 1.RendamkanbungaseruniHangdlmairpanas,ambilairnyadantambahkangulabatu.<br> 2.Kukusbijiamandeldanjamurkupingputihhinggalunak,masukkankedlmtehbunga,panaskandlmovengelombangmikroselama3menit.<br> 3.Ambilputihtelurdansiramkankedlmteh,sajikan.<br> Tips：Janganmerendamkanbungaserunidalamairpanasterlalulama,kalautidaktehbunganantiakanterasaagakasam.<br> <br> （繙譯：語言專家諮詢公司　電話：23648988）</p><p>燕窩扒白玉柳清甜透心</p><p>聞煮價：$150/4人<br> 需時：20分鐘<br> 好似白玉般雪白的冬瓜絲，食落煙韌，燕窩滑一滑，成個菜清甜透心，好啱啲食得清啖嘅人士。燕窩嘅美容功效大家唔使講都知喇，拿拿臨食多幾啖喇！<br> 焦媛：「媽咪以前成日都燉燕窩畀我食，不過，我總係驚燕窩有腥味，唔係好敢食。我媽咪好識滋補，少食多餐，而且口味清淡，燕窩咁滋潤養顏，最啱整畀媽咪補一補喇！今日我先至發現，原來燕窩可以一啲都唔腥，而且仲滑過我啲皮膚啊！《誘心人》6月中又要再公演，我都要食番啲補吓身先！」</p><p>咩料</p><p>濕碎燕1両、冬瓜（切絲）10両、雞蛋1隻、鮮荷葉1塊、雞湯2両，火腿粒、鹽、雞粉、胡椒粉、紹酒、生粉、麻油適量</p><p>速成法</p><p>1.冬瓜切幼絲稍灼，撈起用毛巾索乾後加少少生粉，然後加雞湯煮腍。<br> 2.雞蛋取出蛋白，落熱油炒至嫩滑，再加入鹽、雞粉、胡椒粉、紹酒、麻油同生粉勾芡。<br> 3.鮮荷葉用滾水稍灼後用來墊底，鋪上冬瓜；濕碎燕用雞湯煨入味，加入火腿粒，與蛋白芡汁稍煮，然後鋪面。</p><p>聞煮貼士</p><p>用毛巾索乾冬瓜時要用陰力，如果唔係冬瓜會好容易爛。而加啲生粉落冬瓜度，會令到冬瓜更加煙韌。</p><p>點揀燕窩</p><p>市面上成日有人利用豬皮冒充燕窩，企圖魚目混珠。等我醒你幾個小貼士，教你分辨吓喇！<br> 1.顏色：真貨色澤天然、微黃；<br> 2.纖維：真燕窩纖維條紋顯著，呈現不規則，但假燕窩條紋較有規律；<br> 3.味道：真燕窩本身冇味，但以豬皮充真貨者聞落有油饐味，而燉好後，部份燕窩如越南燕盞會有蛋香味。</p><p>水晶魚皇爽雪蛤嫩滑滋補</p><p>聞煮價：$300/4人<br> 需時：30分鐘<br> 呢個菜嘅來頭一啲都唔嘢小，曾經於03年嘅「美食之最大賞」攞過「鮮魚」組嘅「至高榮譽金獎」。肉質嫩滑的東星斑，配上雪白爽口的雪蛤膏，色澤紅白分明，一啖入口極之鮮甜，仲非常滋補㖭。<br> 焦媛：「嘩，啲魚肉真係好嫩滑呀！師傅教我整嘅時候，要記得索乾條魚身再調味，會容易入味啲。我同媽咪都好鍾意食海鮮，呢味菜啱晒胃口。我成日要排戲，好少時間陪媽咪食飯，今年母親節都要做嘢，惟有提早同家姐陪佢去飲茶慶祝。今日煮幾味當係補數囉！」</p><p>咩料</p><p>東星斑14両、濕雪蛤1両、竹笙（剁碎）1両、雞蛋2隻、鮮奶3両、雞湯12両，薑、葱、杞子、紅椒、鹽適量</p><p>速成法</p><p>1.東星斑劏好，用生粉省勻再洗乾淨，以毛巾索乾，再用切碎的薑、葱加鹽調味，在魚身淋上生油，隔水蒸熟，然後去油。<br> 2.濕雪蛤、竹笙（剁碎）以雞湯煨入味，瀝乾水份。<br> 3.雞蛋取出蛋白，加鮮奶、雞湯，與濕雪蛤、竹笙一齊稍煮，然後淋在魚面，最後加杞子和紅椒點綴魚身。</p><p>聞煮貼士</p><p>想啲雪蛤唔腥，浸佢一陣之後，就要剝咗外邊層膜，同埋清除裏面的腸及雜質。買靚雪蛤記得要揀大粒同實心嘅，唔好買好似蟲仔咁樣捲埋一嚿嗰啲！</p><p>大廚Profile</p><p>關師傅入廚經驗成30年，在翠亨邨已經做了17年。他最拿手是煮中菜，目前是美麗華翠亨邨的廚房主管。關師傅話，要煮出好味道的菜，除了食物材料要新鮮之外，最重要是要投入，落足心機煮菜，尤其魚翅、鮑魚之類的菜式，更要加倍耐性，否則煮不出材料的精髓。</p></body></html>