<html><header><meta charset="utf-8"><title>花𡃁Can：咪去剪頭髮留長做辮子姑娘</title></header><body><h1>花𡃁Can：咪去剪頭髮留長做辮子姑娘</h1><p>以往講起紮擯辮，潮女一定耍手擰頭：孖辮look？「唔好喇啩，邊夠龔如心撼喎？」單辮look？「喂，唔怕變馬姐，都驚夜晚行出街嚇親人噃。」唔通千斤煩惱絲注定與擯辮絕緣？咪住先，睇睇各大時裝品牌今季一致力撐擯辮，由大長今式粗到嚇死人咁，至細微細眼kwaii小擯辮，擺明身體力行話你知，擯辮一樣潮得起，潮女係時候轉軚嘞。<br>記者：陳慧茵<br>攝影：何家亮<br>Models：Tiffany、Karen@Starzpeople<br>Hair：Maggie@BeautyMarks<br>Makeup：MeiMei@BeautyMarks<br>Wardrobe：HarveyNichols,Ztampz</p><p>大大條放頭頂</p><p>粗身擯辮夠誇張搶眼，尋常百姓死跟天橋示範只怕會眾叛親離，折衷方法可將擯辮收細取其精粹，再加髮髻營造優雅感。要避免給錯認為村姑，秘訣是髻要夠側。</p><p>點跟？</p><p>紮髻扮高</p><p>日本妹早學識紮辮要向高空發展，《Zipper》、《Cutie》等模特兒長期都將辮束高盤髻，自欺欺人當增高。至於怕高髻實力不足易倒塌，用擯辮束緊便可確保一柱擎天。</p><p>點跟？</p><p>變種長髮古烈治</p><p>盤起長髮的確涼，卻失了嫵媚，亦是長頸女士的死穴；不妨將長髮自然散落，隨意挑選數撮束成若隱若現小擯辮，不過擯辮量要適可而止，一時貪心即變古烈治娘爆頭。</p><p>點跟？</p><p>防頸光脫脫</p><p>冬天有頸巾保護束起頭髮後的光脫脫頸項，夏天，便要以頸鏈及耳環鎮場。<br> （AllfromHarveyNichols）</p><p>Shoplist<br> HarveyNichols36953388<br> Ztampz28823856</p></body></html>