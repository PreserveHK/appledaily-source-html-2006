<html><header><meta charset="utf-8"><title>「叫HighTea因為張枱高。」</title></header><body><h1>「叫HighTea因為張枱高。」</h1><p>眾多下午茶中，英式HighTea可算最具代表性，更係闊太最愛。HighTea呢個名嘅來歷眾說紛紜，而對英國文化極為熟悉嘅陶傑先生就咁解畫：「HighTea用個High字，係源於300-400年前，英國農舍農民流行下午茶時分吃點心、麵包，而當時農舍嘅枱特別高，所以就有HighTea呢個名。而𠵱家嘅英式HighTea，一定會有個3層架，正確嚟講最底層應該放三文治，上一層就放Scone麵包，最上層就放小點心小蛋糕。」而據講呢個三層架嘅點心亦應先從下往上吃，除了這種必不可少的三層點心，一些牛角麵包、葡萄乾、魚子醬等食品也會被擺上來作味覺點綴。<br>講到英式下午茶，金域假日酒店嘅維也納咖啡閣就喺5月內嘅星期一至星期五下午3時至5時推出英式下午茶套餐。點心包括有三文魚法包、牛排蒜茸包、軟芝士鮮茄伴意大利包、肉腸卷、蒜茸莧菜批、牛仔肉白菌批等等，最後當然有一杯咖啡或茶作埋尾。</p><p>英式下午茶<br> 星期一至五（3pm-5pm）<br> 每位$98、2位用$168<br> <br> Ben&amp;Jerry's下午茶自助餐<br> 星期六、日及公眾假期（3pm-5pm）<br> 成人每位$128、小童每位$90<br> <br> 維也納咖啡閣（23693111內線1320）<br> 尖沙嘴彌敦道50號金域假日酒店閣樓</p></body></html>