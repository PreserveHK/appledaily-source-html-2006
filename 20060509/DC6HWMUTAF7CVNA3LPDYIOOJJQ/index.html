<html><header><meta charset="utf-8"><title>嘩嘩妝物：唇膏末死粉紅橫掃今夏</title></header><body><h1>嘩嘩妝物：唇膏末死粉紅橫掃今夏</h1><p>有人話近年唇彩大行其道，後生女唔再買唇膏，係咩？任憑你話佢點乾點唔閃都好，摷吓化妝袋，總會發現一支陳年唇膏喺袋底。與其買支冇鬼用嘅唇膏當裝飾品，不如細心揀支四正啲、啱潮流嘅畀自己，話唔定你會重投唇膏懷抱呢？<br>記者：盧家蕙<br>攝影：陳陶鈞<br>Model：Tania&amp;Fiona（FromSalvador）</p><p>粉紅橫掃炎夏</p><p>有邊個唔鍾意Pink？係女人都想自己紅粉緋緋，但有幾多個天生麗質唔使借助外物？揀唇膏一定要夠出色、夠光澤兼唔乾燥，夏天的Pink系列唇膏逐一登場，唔該丟咗你Ｎ年前嗰支唇膏，係時候去舊迎新喇！</p><p>閃粉誘人</p><p>香奈兒4月出了一批可以「喀喀」聲嘅按鈕式唇膏，5月又有新貨上陣，當中的幼細閃金粉，能有效營造shinny誘人櫻唇。<br> </p><p>超滋潤幼滑</p><p>L'Oreal甜美粉紅的仲夏新色，注入突破性超滋潤幼滑配方，能造出水潤、閃亮、剔透及豐盈等效果。<br> </p><p>如水晶般閃亮</p><p>ESTEELAUDER新唇膏能塑造閃爍櫻唇，內含聚合體包裹着多層次切割面水晶色彩粒子，色澤從多角度散射出來。<br> </p><p>包裝香味取勝</p><p>ANNASUI經典冷艷黑玫瑰一向fans多籮籮，半透明紫色玫瑰唇膏蓋的限量版包裝，加上陣陣玫瑰花香味，已叫人大破慳囊。<br> </p><p>多重反射色素</p><p>今年初夏出的新色，以多重反射色素提升光度，色彩持久柔滑，高效保濕，滋潤而不黏櫻唇。<br> </p><p>啫喱質地</p><p>有Isabella撐的MAYBELLINE，明天正式上市，質地如啫喱般幼滑，提供水盈滋潤，加上價錢相宜，啱晒口靚妹仔。<br> </p><p>CD、ANNASUI包裝最煞食</p><p>其實𠵱家嘅唇膏，都加強咗滋潤保濕成份，唔再令嘴唇乾爭爭。為了證明「總有一支喺袋底」嘅理論，即摷港女五顏六色嘅化妝袋，發覺最多人用係CD、ANNASUI和L'Oreal，因為包裝靚和價錢平。仲有，今個夏季真係好興粉紅色。</p><p>夠浮誇</p><p><br> </p><p>高貴滋潤ChristianDior</p><p>平靚正精選L'OrealParis</p><p>星級化妝師力捧Giffarine</p><p>Amy「聽聞唔少星級化妝師都會用佢，80幾蚊幾抵用㗎，顏色齊全，橙色又夠sharp。」</p><p>傳媒勁煲ESTEELAUDER</p><p>Helen「報紙雜誌都話ESTEELAUDER出咗pink系列嘅唇膏啦，所以咪買支試吓囉。隻色睇上去好鬼姣，搽上嘴又OK噃！」</p><p>信錯郭晶晶RedEarth</p><p>Cat「睇到郭晶晶張poster咪買支囉，點知一啲都唔好用，勁易甩色，唔夠潤又好乾。」</p><p>後記：估唔到難成咁！</p><p>大熱天時街訪係人都耍手擰頭直行直過，終於有人肯影喇，點知又係唇彩！最搞笑係有幾位姐姐幾經辛苦摷到出來，支唇膏竟然出晒水珠，處於半溶狀態。唇膏頂唔住熱，唔常用最好放喺屋企唔好拎出街呀。<br> <br> Shoplist<br> CHANEL　27363099<br> Dior　28772395<br> L'Oreal　28281437<br> ANNASUI　28318508<br> ESTEELAUDER　31889313<br> MAYBELLINE　31489226</p></body></html>