<html><header><meta charset="utf-8"><title>Eason擔正獅子頭垃圾站哽怪味飯</title></header><body><h1>Eason擔正獅子頭垃圾站哽怪味飯</h1><p>新《獅子山下》將於本周日推出，今次參與演出的陣容相當鼎盛，其中陳奕迅在首集《獅子頭》更會飾演失去嗅覺及味覺的清潔工人，而拍攝時最令他難受的，是裝作若無其事的在垃圾站吃餐肉蛋飯。</p><p>有份參與新《獅子山下》演出的藝人如陳奕迅（Eason）、商天娥、劉心悠、林苑、曾國祥、阮德鏘及岳華等，昨日到港台電視大樓出席劇集記者會。該節目的故事內容，除了圍繞親情外，也會講及沙士、失業和新移民等社會性題材，當中Eason於第1集的《獅子頭》中便飾演沒有嗅覺及味覺的清潔工人，與老戲骨午馬演繹一段父子情。</p><p>清潔後仍留味</p><p>Eason在記者會上表示拍攝時要到上海街的垃圾站取景，令他留下深刻印象，他說：「雖然拍戲用嘅餿水係整出嚟嘅，工作人員事前都清潔好個垃圾站，不過拍嗰時都有陣味。」他又說當日最難受的是要在垃圾站吃飯，他說：「由於套戲入面講我冇咗味覺同嗅覺，導演要我做喺垃圾站入面食餐肉蛋飯嘅戲，所以我要扮冇嘢，事實上食嘅時候覺得啲味怪怪咁。」<br> 對於跟午馬合作，Eason很開心說：「以前最記得午馬做《倩女幽魂》，今次可以同呢啲老戲骨合作真係好難得，而且同佢做一啲父子對手戲之後，都會反省吓自己喺現實中做得夠唔夠。」</p><p>永遠都是一哥</p><p>Eason表示與家人相處仍處於學習階段，更覺得自己可以對家人好一點，他說：「拍完《獅子山下》我都諗過自己做仔同做老竇都未夠好，好多時為咗搵食都陪唔到屋企人，連同佢哋飲茶都冇時間。」<br> 此外，對於同屬姊妹唱片公司的陳小春表示不會與Eason爭做一哥，Eason笑言自己永遠是一哥。<br> Eason解釋說：「冇人可以爭到我一哥個位，因為我間唱片公司得我一個男歌手，所以冇人可以埋到我山頭，不過我都想講我都唔鍾意同人爭嘢。」<br> 採訪、攝影：李珮洳</p></body></html>