<html><header><meta charset="utf-8"><title>飯聞煮派：媽打有口福　更年阿媽全營菜條氣順晒</title></header><body><h1>飯聞煮派：媽打有口福　更年阿媽全營菜條氣順晒</h1><p>有無發覺呢排阿媽心浮氣躁，周不時同你過唔去？呢啲都可能係更年期嘅迹象，不如整番幾味更年期菜𠱁番阿媽啦！今次搵嚟煮營養餐至耍家嘅Anna設計簡單菜，健康有益。之但係如果佢食完都仲係咁火爆，咁就可能唔係更年期喇！……你今個月畀咗家用未呀？</p><p>記者︰方綺君　攝影︰伍慶泉　<br> Model︰梁太、Jeffery、Yuki@Salvador　<br> 示範︰菓一道（31677683）　<br> 地址︰銅鑼灣利舞臺廣場7樓A舖</p><p>木瓜蘋果沙冰　高纖頭盤</p><p>聞煮價　$102人<br> 需時　10分鐘<br> 木瓜和蘋果含大量纖維，又含豐富維他命C，顧及埋不適合食太甜的糖尿病患者，用天然果汁代替甜味夠晒健康，而且果仁含有大量硒質，可助防止乳癌。</p><p>咩料</p><p>木瓜半個、蘋果半個、士多啤梨1粒、果仁、提子乾各少許</p><p>速成法</p><p>1.木瓜和蘋果洗淨，去皮切粒；<br> 2.將木瓜粒、蘋果粒和少量冰粒放入攪拌機攪至沙冰狀；<br> 3.將沙冰倒入杯中，上面加片蘋果和士多啤梨裝飾，再鋪上果仁和提子乾即成。</p><p>聞煮貼士</p><p>如果你唔係好糖之人就唔使加糖，因為水果本身嘅天然甜味已經足夠。</p><p>英文</p><p>PapayaandAppleSlush<br> Ingredients:1/2papaya,1/2apple,1strawberry,somenutsandraisin<br> Method:<br> 1.Cleanpapayaandapple,skinanddice.<br> 2.Putpapayaandappledicesandsomeiceintoablenderandblendintoslush.<br> 3.Pourtheslushintoacup,addasliceofappleandstrawberryontopfordecorationandpavethenutsandraisin.Serve.<br> Tips:Nosugarisneeded,asthefruitsarealreadysweetenough.</p><p>印尼文<br>EsApelPepaya</p><p>Bahan-bahan:1/2buahpepaya,1/2buahapel,1buahstroberi,sedikitkacang-kacangandananggurkering<br> Caramembuat:<br> 1.Bersihkanpepayadanapel,kupasdanpotongkecil.<br> 2.Masukkanpepaya,apeldansedikitesbatukedlmmesinblender,diblenderhinggabentukpasires.<br> 3.Masukkanpasireskedlmsebuahcanggir,dihiasidngapelygtelahdiirisdanstroberi,lalutambahkankacang-kacangandananggurkering,sajikan.<br> Tips:Janganmenambahkangula,rasamanisdaribuah-buahansendirisudahcukup.<br> <br> （繙譯：語言專家諮詢公司　電話：23648988）</p><p>餐廳總監下廚</p><p>AnnaChow，餐廳總監，入廚13年，自問對味精敏感，所以對健康餐嘅要求特別高。好似今次整嘅四味菜，就專為更年期婦女而設。</p><p>黃鱲鯧柳配紅糙米飯　<br>吸收好脂肪</p><p>聞煮價　$602人<br> 需時　40分鐘<br> 唔係逢脂肪都係有害嘅，好似呢味由黃鱲鯧提供嘅脂肪對身體就好有益喇，正如專家話每星期最少進食2次高脂魚類食物，就可以吸收「好脂肪」。</p><p>咩料</p><p>黃鱲鯧1條、紅糙米飯（紅米、糙米、紫米、有機黑米、白米混合）適量、芝士、芒果粒、番茄粒、紅洋葱粒、芫荽碎、橄欖油、麻油、胡椒粉、黑胡椒粉、黑原糖各少許</p><p>速成法</p><p>1.將紅糙米洗淨煮成飯，黃鱲鯧起肉做魚柳；<br> 2.用橄欖油煎，中途可落少許麻油和胡椒粉；<br> 3.芝士煮熔，淋在魚柳上；<br> 4.將芒果粒、番茄粒、紅洋葱粒和芫荽碎混合，加入少許黑胡椒、黑原糖和橄欖油，做成沙律鋪在煮好的魚柳上即成。</p><p>聞煮貼士</p><p>怕黃鱲鯧起肉後太腥？可以先用少少胡椒粉塗抹喺魚柳上。</p><p>蒜茸大蝦黑米通粉　<br>一碟食齊三色菜</p><p>聞煮價　$401人<br> 需時　30分鐘<br> 廣告都有賣，每日要食三隻顏色的蔬果先夠健康，呢碟菜已經達標，加上椒類含有豐富的維他命C，可以幫助排毒，對於更年期婦女尤其有益。</p><p>咩料</p><p>大蝦1隻、黑米通粉、蒜粒、青椒粒、紅椒粒、黃椒粒、橄欖油、海鹽各少許</p><p>速成法</p><p>1.大蝦洗淨、去腸、開邊，用橄欖油和蒜粒煎大蝦；<br> 2.黑米通粉煮熟，可加入少許海鹽調味；<br> 3.黃椒粒、青椒粒和紅椒粒略炒上碟。</p><p>聞煮貼士</p><p>煎大蝦時，可將蒜茸釀入蝦中間，令蝦肉更香口。</p><p>豆腐南瓜薏米湯　<br>水腫失眠最啱</p><p>聞煮價　$504人<br> 需時　50分鐘<br> 豆腐可以根治及修補骨骼退化，因為黃豆含有兩種特別的植物雌激素，能調節人體荷爾蒙回復正常水平，令鈣質及膠原蛋白緊貼骨骼，減少骨質流失，確係女性更年期嘅恩物，而且薏米有健脾胃、利小便、消水腫、寧神安眠之效，對出現水腫和失眠病徵嘅更年期女士最合適。</p><p>咩料</p><p>南瓜、椰菜花各1個、豆腐1磚、薏米適量<br> 調味︰海鹽及胡椒各少許</p><p>速成法</p><p>1.南瓜洗淨，去皮切粒，豆腐切粒備用；<br> 2.椰菜花洗淨略切，薏米洗淨。將南瓜和薏米放入煲中慢火煮成南瓜茸，約需半小時；<br> 3.煮成南瓜茸後加入豆腐粒和椰菜花粒，落調味，略煮即成。</p><p>聞煮貼士</p><p>薏米需要較長一啲嘅時間煮腍，上碟後可以加一小塊薄荷葉增加香味。</p></body></html>