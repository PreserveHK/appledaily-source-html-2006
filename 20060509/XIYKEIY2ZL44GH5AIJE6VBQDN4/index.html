<html><header><meta charset="utf-8"><title>寇鴻萍細女恨入行</title></header><body><h1>寇鴻萍細女恨入行</h1><p>港姐出身嘅寇鴻萍，佢都知最近06港姐開始面試，但係就未睇過啲候選佳麗靚唔靚。自己都有兩個女嘅寇鴻萍就唔抗拒個女入行，佢話：「佢哋都俾人影過相啦！我個細女𠵱家嫌自己矮，但佢好想做到模特兒。大女就唔鍾意入行，因為之前俾記者影過，佢話唔鍾意自己唔想講嘅嘢俾人寫咗出嚟。」</p></body></html>