<html><header><meta charset="utf-8"><title>　　曾鈺成表現羞家 - 李八方</title></header><body><h1>　　曾鈺成表現羞家 - 李八方</h1><p>英國國會外交事務委員會一行噚日親自喺香港視察民情，英國駐港總領事柏聖文即刻帶住佢哋四圍去聽意見，仲專登喺中國會筵開兩席請議員食飯，馬丁、余大狀、傑哥、大嚿同大班等代表泛民，曾鈺成同蔡素玉代表保皇，而富貴黨就冇人捧場。<br> 八方聽聞煲呔之友柏聖文好gentleman咁請大家就香港民主發言，馬丁梗係即時起身狠批特區政府冇時間表路線圖啦，當時眾人嘅眼光望住身為行會成員嘅曾鈺成，諗住佢英文了得，又有辯才，一定會大力還拖，點知佢只係講咗一句"Idon'tagree"，跟住就話再反駁大家就食唔到嘢，然後坐低。曾鈺成後嚟有補充，話自己對香港前途有信心，認為香港最終有民主，不過，在場人士就大感失望，覺得呢位前主席一直受到中央栽培，但喺重要時刻就縮埋，認真羞家。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>