<html><header><meta charset="utf-8"><title>花𡃁Can：仲有時間操Rocky教你5招選港男</title></header><body><h1>花𡃁Can：仲有時間操Rocky教你5招選港男</h1><p>猶記得上屆「香港先生」選舉之震撼力，比賽中的女評判員面對洶湧澎湃騷muscle環節，high到不顧儀態地大呼小叫，方知道「鹹濕」不是男人的專利。如果你想變得型英帥靚正，又不知從何入手，就要跟實上屆健力組冠軍Rocky的操fit大法，話唔定仲趕得切參加第二屆香港先生選舉呢！<br><br>記者：盧家蕙<br>攝影：周旭文</p><p>18吋巨瓜</p><p>鄭健樂（Rocky）巨瓜（手瓜瓤）一出，即時睇到小記眼鯨鯨，度一度足有18吋！真係手瓜粗過女仔大髀呀！他笑說：「已經瘦咗㗎喇，高峯期有215磅，嗰陣大件到買唔到衫褲，一定要去出口店買啲外國肥佬衫，一啲都唔好睇，於是將磅數收到185磅時，見有機會就去咗參選喇！」曾任職健身教練的他，幾時開始玩健身呢？「16歲咯，當時只得125磅，太瘦了，於是的起心肝狂操自己，一玩就玩到𠵱家喇！」</p><p>半夜三更踩單車</p><p>即使工作再忙，Rocky都會照操自己。「一日最少玩個半小時，太累時會先瞓兩粒鐘，叉一叉電起身再玩。試過半夜三更喺屋企踩單車㖭！最近因為要拍劇，上鏡時會拉闊個人，所以我又減磅，𠵱家得番175磅。」<br> 對於新一屆的參選者，Rocky的備戰貼士係要識得放鬆，保持自信，加多兩錢肉緊操fit自己，順其自然就好了。</p><p>操弗5式</p><p>Rocky今日再度成為教練，教各位男士怎樣安坐家中也可操fit自己，學懂針對各處肌肉的體操動作，自然慳番唔少蒲健身室嘅時間，匿喺屋企慢慢敷多塊mask仲好呀。</p><p>注意事項</p><p>1.以下的操練Rocky建議每日約做3組，每組8-15次。<br> 2.出力時呼氣，放鬆時吸氣。<br> 3.不少動作要雙腳微曲，鎖緊腰部，以防加重腰部壓力引致受傷。</p><p>點揀啞鈴？</p><p>Rocky可單手舉一個75磅重嘅啞鈴，力有不逮嘅就舉個輕啲啦。點至係合適重量？當每一組動作將近完成時，最後2-3下要捱住做的，就係合適重量喇。</p><p>第1式練大腿收Hip</p><p>第2式集中操大腿</p><p>第3式掌上壓練下胸肌</p><p>掌上壓通常腳尖掂地，不過Rocky話咁只可以練到「下胸肌」，要練「上胸肌」最好將雙腳擱在Bench上。</p><p>第4式收腹肌</p><p>第5式操三頭肌（拜拜肉）</p><p>收形產品密密捽</p><p>除了密密苦練，各準港男亦可以買支專為男士而設嘅收線條產品作輔助，自然事半功倍。</p><p>ESTEELAUDER優纖美肌高效塑身精華$330</p><p>針對橙皮脂肪及水份積聚問題，質地輕薄，不油不黏，塗上後可快速吸收。</p><p>L'OrealParis完美曲線纖體凝露日、夜組合各$89</p><p>日間極速燃燒脂肪，緊緻肌膚；夜間阻止脂肪形成，消除水腫，聲稱4星期可消脂2.8cm。</p><p>L'OrealParis完美曲線定位消脂貼$99/6pcs</p><p>可貼於大腿、肚腩、手臂、臀部等，能8小時持續滲透，清爽涼快，啱晒懶人用。</p><p>BIOTHERM男士緊緻凝膠$260</p><p>針對胃腩同肚腩，啫喱狀及薄荷味道更顯清爽。</p><p>Shoplist</p><p>ESTEELAUDER　31889313<br> L'OrealParis　28281437<br> BIOTHERM　26987707</p></body></html>