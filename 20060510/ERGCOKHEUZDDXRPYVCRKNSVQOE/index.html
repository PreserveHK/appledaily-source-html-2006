<html><header><meta charset="utf-8"><title>嘩嘩妝物：BB堂堂防囗強絕冇出水芙溶</title></header><body><h1>嘩嘩妝物：BB堂堂防囗強絕冇出水芙溶</h1><p>各公眾泳灘和泳池都紛紛開放，30℃氣溫終於可以游水啦！不過，平日化慣妝，唔可以話完全素顏落水，至少都畫番對眼，如果只准塗一樣化妝品，睫毛液一定高据第一位，因為對眼精靈啲人都醒啲，今次就測試邊款睫毛液夠防水，結果BB（BobbiBrown）和堂堂（資生堂）榮登雙冠軍，防水度同樣爆燈！<br><br>記者：馬靜兒<br>攝影：陳陶鈞<br>Model：Coie@umovie</p><p>必搽防水睫毛液</p><p>市面上好多聲稱能防水防汗的睫毛液，一於搵幾隻品牌試清楚。<br> 效果：先塗上防水睫毛液5分鐘至完全乾透，看看塗後睫毛前後相差幾大。<br> 防水度：再跳入泳池，上水後用化妝棉蓋在眼上，查看棉上的污迹。污迹愈少，防水度愈高。<br> （５粒★為最高分）</p><p>完全無甩色</p><p>「堂堂」SHISEIDO的MaquillageMascaraFullLength具型態記憶效能以保持睫毛鬈曲，可防水，抵抗油脂、汗水和淚水。$180<br> 效果：★★★<br> 防水度：★★★★★</p><p>又密又防水</p><p>BOBBIBROWN不脫色持久睫毛液能即時增長及豐盈，還可令睫毛顏色保持得更持久。$160（5月12日推出）<br> 效果：★★★★★<br> 防水度：★★★★★</p><p>蘊含維他命E</p><p>HelenaRubinsteinLashQueenWaterproof含維他命E，可以強化睫毛，更有增長和濃密效果。$250<br> 效果：★★★★★<br> 防水度：★★★★1/2★</p><p>將睫毛泵脹</p><p>CLARINS魅彩豐盈睫毛液有超濃密效果，聲稱能填滿睫毛角質蛋白組織的空隙，將睫毛塗出恍如泵脹氣袋的效果。$180<br> 效果：★★★1/2★<br> 防水度：★★1/2★<br> </p><p>幾十蚊都有效果</p><p>MAYBELLINEIntenseXXL加強版的睫毛液，較以前的XL更勁，防水又長密。$80<br> 效果：★★★★1/2★<br> 防水度：★★★★1/2★</p><p>眼線脫色　易變熊貓眼</p><p>要雙眼有神，除睫毛液外，眼線都唔少得。游水上水一刻經常會捽眼，所以眼線若不防水，好易變成熊貓眼。<br> 防水度：塗上眼線5分鐘，跳入泳池，上水用手指按眼線位，再向外捽一捽，手指污迹愈少，防水度愈高。<br> （５粒★為最高分）</p><p>Dior防水真彩眼線筆　$140</p><p>防水度：★★★1/2★</p><p>LANC餬E液體眼線筆　$200</p><p>防水度：★★★<br> </p><p>BOBBIBROWN持久眼線啫喱　$160</p><p>防水度：★★★1/2★</p><p>SHISEIDO雙色眼線筆　$150</p><p>防水度：★★★1/2★</p><p>貪靚怪之選</p><p>其實游水時搽防水睫毛液和眼線已經好足夠，如果你真係好貪靚，堅持要搽粉底眼影，咁經過modelCoie玩足兩個鐘水的測試後，以下兩款粉底完全沒有半點溶化迹象。至於眼影，最好塗啡系色彩，因為我哋試過即使落水勁捽，花咗都唔覺。</p><p>Shoplist：<br> SOFINA　28936417<br> SHISEIDO　22657006<br> Dior　22657728<br> LANCOME　28697518<br> BOBBIBROWN　22658928<br> MAYBELLINE　31489226<br> HelenaRubinstein　23141059<br> CLARINS　29946238</p></body></html>