<html><header><meta charset="utf-8"><title>　　梁智鴻成行會御醫 - 李八方</title></header><body><h1>　　梁智鴻成行會御醫 - 李八方</h1><p>「金刀梁」梁智鴻入咗行會，成為行會「御醫」，特區政府最高領導層有乜頭暈身㷫，都會搵佢問吓點搞。話說公職王李業廣Charles最近條氣唔順，金刀梁噚日一開完行會就向佢講解咗半粒鐘呼吸之道，令李業廣拜服非常。<br> 金刀梁話，人嘅肺有好多纖毛，好似掃把咁將空氣中嘅污染物例如懸浮粒子掃走，但係如果空氣差，就掃唔切，而如果你吸煙嘅話，啲毛就冇晒，結果個肺咪出事。好彩李業廣唔食煙，當然李主席若然捨得離開香港，搬去地中海住就冇晒事啦。<br> 梁智鴻真係好有愛心，噚晚佢就去咗九龍灣國際會展中心出席由泰山公德會、醫管局同埋獅子會港澳303區合辦嘅「中華治癌復康大會」，希望提高社會各界對癌症病患者嘅關懷。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>