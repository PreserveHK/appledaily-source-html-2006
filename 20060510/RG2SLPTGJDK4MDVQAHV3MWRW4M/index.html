<html><header><meta charset="utf-8"><title>數碼影音：招牌28mm超廣角　搭埋長鏡影齊遠近</title></header><body><h1>數碼影音：招牌28mm超廣角　搭埋長鏡影齊遠近</h1><p>時下用家對便攜式DC的要求，高像素是指定動作，其次是機身要細，若然有埋高倍變焦同廣角鏡，當然是最完美的配搭。RICOH推出的R4，備有600萬像素之餘，配上7.1×光學變焦，28mm廣角鏡到200mm遠攝都可以一機搞掂！<br><br>記者：招佩珊　<br>攝影：譚盈傑<br>模特兒：Fiona@Salvador</p><p>廣角遠攝一機齊</p><p>便攜式DC普遍配備35mm或38mm鏡頭，而R4是市面上少有28mm機種。外形同舊作R3差唔多，但CCD像素就提升至604萬，除了一貫銀、黑色外，更加添了藍色。R4最令人注目之處，是其7.1×光學變焦，焦距相等於35mm機種的28-200mm距離，無論影廣角風景或人像大特寫都能應付。<br> 筆者亦試過來回按廣角掣同望遠掣，不斷Zoom前Zoom後，反應快幾近即按即Zoom，Zoom完一按快門就對到焦，好爽！開機關機都算快，起動時間為1.1秒，整體操控迅速流暢。講真，R4四四方方唔算靚仔，機身又似乎稍厚，於是，強勁的廣角遠攝功能就變成其最大突圍賣點。</p><p>試相區</p><p>斜面校番正</p><p>R4主打強勁鏡之外，亦有不少特別拍攝功能如1cm微距、長至8秒曝光等，其中以扭斜校正同文字模式最盞鬼；前者可修正斜向拍攝的不規則四邊形的傾斜，比如由低角度影告示牌，使用此功能後便可修改至如正面拍攝，但拍攝時唔覺意遮住盞閃燈。</p><p>PROFILE</p><p>感光元件：604萬像素CCD<br> 變焦：7.1倍光學、3.6倍數碼<br> 屏幕：2.5吋<br> 感光度：ISO64至800<br> 儲存：SD/MMC卡（內置26MB）<br> 電源：專用鋰電池<br> 體積：95×26×53mm<br> 重量：135g<br> 查詢：麗確攝影器材（22925111）</p><p>鏡頭以外</p><p>話說影相期間有位在廣場替遊客影相嘅阿叔，用頗有敵意的眼神，「啤」住筆者那位同樣拎住部好Pro的單鏡機替Model狂影的攝影師，而阿叔正在另一邊乾等無着落；當筆者行過他身邊時竟問我要唔要影相呀，阿叔，究竟筆者似自由行，抑或是你有殺錯無放過？</p></body></html>