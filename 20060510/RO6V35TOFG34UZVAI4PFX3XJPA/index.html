<html><header><meta charset="utf-8"><title>Twins環遊袖珍世界</title></header><body><h1>Twins環遊袖珍世界</h1><p>Twins日前去咗台灣宣傳下月推出嘅國語唱片《80塊環遊世界》，當地電台主持為配合佢哋隻新歌《80塊環遊世界》，特別安排佢哋去參觀袖珍博物館，等Twins可以喺一日裏面完成環遊世界夢想，問到佢哋有乜慳錢方法去旅行，Twins搞笑咁話：「搵個有錢人，環遊世界就唔使花錢！」</p></body></html>