<html><header><meta charset="utf-8"><title>飯聞煮派：媽打有口福　愛心一盅兩件　唔使逼親老媽</title></header><body><h1>飯聞煮派：媽打有口福　愛心一盅兩件　唔使逼親老媽</h1><p>夠膽講句，一年365日，全港茶樓最逼日子排行榜，母親節必入三甲，甚至係第一。唔好理係咪逢媽咪都鍾意飲茶，但係喺母親節有大班仔女傍住去食點心又的確有頭有面。唔想做媽咪眼中，或者媽咪師奶朋友口中嘅衰仔死女包，一係捱一日咁多早啲去霸位，一係剪低今日呢篇報道，去街市照單執料，再跟師傅整番幾籠點心、沖番壺靚茶，親自下廚請阿媽喺屋企飲茶。唔敢肯定去茶樓等位定係自己整點心艱辛啲，只係可以肯定，自己整點心，阿媽一定食得高興！<br><br>記者：馬慶武<br>攝影：黃子偉<br>Model：Bonnie、PC（Salvador）<br>場地提供及示範：龍苑中菜廳丁師傅（尖沙嘴彌敦道50號金域假日酒店地庫）</p><p>帶子鳳眼餃　唔好咁薄皮</p><p>聞煮價：$30/3件<br> 需時：30分鐘<br> 材料有蝦有帶子，今次呢款點心最矜貴。而且帶子外露令外觀更加好睇。包點心過程只係將包皮兩邊收緊，製法簡單得嚟製成品亦好似好Pro咁，阿媽一定以為你花咗好多心機用咗好多時間先學得識。</p><p>咩料</p><p>蝦5隻、冬笋1條、肥豬肉3両、帶子3隻、澄麵4湯匙、雞粉1茶匙、生粉1茶匙，鹽、糖各1/2茶匙</p><p>速成法</p><p>1.先將蝦剝殼挑腸，冬笋切粒，肥豬肉先剁碎。將蝦肉、冬笋粒、肥豬肉加雞粉、鹽、糖及生粉撈勻成餡料。<br> 2.將澄麵加入滾水中，約2份澄麵1份水，攤凍後搓成麵糰狀。用菜刀將粉糰壓成一片片圓形包皮。<br> 3.餡料放於包皮中間，將1粒帶子放餡面。將包皮兩邊收緊，露出帶子。隔水蒸約7分鐘。</p><p>聞煮貼士</p><p>如果唔係熟手大廚，千祈唔好將包皮壓得太薄，因為太薄很容易弄穿。反而皮厚蒸起都可以保持形狀，起碼有個樣。</p><p>英文Scallopdumplings</p><p>Cost：$30/3pieces<br> Time：30minutes<br> Ingredients：5shrimps,1bamboo,fatpork110g,3scallops,4tspwheatstarch,chickenpowder1tsp,1tspcornstarch,1/2tspeachofsaltandsugar.<br> Method：<br> 1.Shellanddeveinshrimps,dicebambooandpork.Makefillingsbymixingshrimps,bamboodicesandporkwithchickenpowder,saltandsugar.<br> 2.Addwheatstarchintoboilingwater.Useoneportionofwaterforeverytwoportionsofwheatstarch,letcoolandthenmakeintodoughshape.Useakitchenknifetoflattenthedoughintoroundwrappingskins.<br> 3.Layfillingsinthemiddleofwrappingskinandputascallopontop.Tightenuponthesidesshowingonlythescallop.Steamoverwaterfor7minutes.<br> Tips：Unlessyouareaprofessionalchef,don'tattempttomakethewrappingskinstoothin,otherwiseitmightgetpiercedeasily.Makeitthickersoastokeepitingoodshape.</p><p>印尼文PangsitPita</p><p>HargaDIY：$30/3potong<br> WaktuMasak：30menit<br> Bahan-bahan：5buahudang,1buahrebung,110glemakdagingbabi,3buahpita,4sendoksupkanjigandum,1sdtpenyedaprasa,1sdttepungsagu,1/2sdtgaramdangula<br> Caramembuat：<br> 1.Kupasudangdankeluarkanususnya,potongrebunghinggabentukkecil,cincanglemakdagingbabi.Campurkandagingudang,rebung,lemakdagingbabi,penyedaprasa,garam,guladantepungsagu,adukrata,dijadikanisianpangsit.<br> 2.Masukkankanjigandumkedlmairpanas,sekitar2porsikanjigandumdng1porsiair,laludinginkandanadukhinggaadonan.Bentangkanadonantepunghinggabentukkulitpangsitygbulat.<br> 3.Bungkuskanisiandngkulitpangsit,letakkansebuahpitadiatasisian.Lekatkeduaujungpangsitdancumamemperlihatkanpita.Kukusselama7menit.<br> Tips：BilaAndabukanseorangkokibesar,janganmembentangkankulitpangsithinggaterlalutipis,karenapangsitnantimudahsekalimembocor.Bilakulitpangsitagaktebal,Andamasihdapatmempertahankanbentuknya.<br> （繙譯：語言專家諮詢公司　電話：23648988）</p><p>百花鳳尾蝦　一定要露底</p><p>聞煮價：$30/3件<br> 需時：20分鐘<br> 大蝦記得要留尾，外形至夠煞食。餡料嘅用料雖然同帶子鳳眼餃一樣，但唔可以剁得太爛，因為底部唔會包冚，太爛容易散。最後倒上蛋白汁，蒸起之後點心會更香更滑。</p><p>咩料</p><p>大蝦3隻、中蝦5隻、冬笋半條、肥豬肉3両、白色玻璃皮3塊、雞蛋2隻（隔出蛋白），紅椒、青椒少許切粒，生粉1茶匙，鹽、糖各1/2茶匙</p><p>速成法</p><p>1.先將中蝦剝殼挑腸，冬笋切粒，肥豬肉先剁碎。蝦肉、冬笋粒、肥豬肉加鹽、糖及生粉撈勻剁碎成餡料。<br> 2.將大蝦剝殼挑腸留尾，放於玻璃皮上再加入餡料。玻璃皮包成半圓形，露出蝦尾。<br> 3.蛋白、青、紅椒粒撈勻，淋上餃面，隔水蒸7分鐘即成。</p><p>聞煮貼士</p><p>包點心時唔好包實晒，底部要露出餡料，否則餡料及蝦可能會未全熟，但包皮已熟到爛。</p><p>脆炸雞絲春卷　索油至脆口</p><p>聞煮價：$20/5件<br> 需時：15分鐘<br> 再蠢再唔識煮嘢都唔再係藉口，因為呢味點心可算係點心嘅入門版，易做得交關！另外亦好難整得難食，不過最麻煩就係要用滾油炸，唔想搞到成個廚房都係油煙而激嬲媽咪，就記得要開抽油煙機同抹番乾淨個廚房喇。</p><p>咩料</p><p>冬菇3隻、雞扒1塊、春卷皮5塊、麵粉1湯匙、清水1湯匙，雞粉、鹽及糖各1/2茶匙</p><p>速成法</p><p>1.將冬菇切粒，雞扒拖水切絲。將材料加入雞粉、鹽及糖煮約1分鐘。<br> 2.將餡料放上春卷皮卷好。麵粉加入清水中製成麵漿，喺春卷尾搽上麵漿黐好。<br> 3.放入滾油中把春卷炸至金黃色。</p><p>聞煮貼士</p><p>炸起春卷之後可即放到吸油紙上輕輕印乾春卷，咁樣可以令春卷無咁油膩，而且無咁快變腍。</p><p>三星素菜餃　半熟餡再蒸</p><p>聞煮價：$15/3件<br> 需時：25分鐘<br> 晨早流流，阿媽可能想食得清淡啲啲。唔想有肥豬肉又蝦又帶子的話，呢個素菜餃就啱晒。蔬菜味道無蝦肉、豬肉咁香，所以不妨加少少雞粉，咁食落會香好多，用包皮包成三角形亦令外觀變得吸引好多。</p><p>咩料</p><p>小棠菜3棵、白菌3粒、馬蹄3粒、雲耳3片、澄麵4湯匙、生粉2湯匙、清水約2湯匙，雞粉、鹽、糖各1/2茶匙</p><p>速成法</p><p>1.小棠菜、白菌、馬蹄、雲耳先切粒後剁碎。加入雞粉、鹽、糖，再加生粉及水，把材料放到鑊中用慢火煮熟。<br> 2.（跟帶子鳳眼餃速成法2製作包皮）用包皮將材料包起，形狀像三角形，再喺包皮邊壓上摺痕。<br> 3.隔水蒸約4分鐘，若嫌素菜餃全白色外觀太齋，可加上甘笋粒或芫荽拌一拌。</p><p>聞煮貼士</p><p>包皮邊位一定要壓上摺痕，否則蒸時會散開。另外餡料唔好煮得太熟，因為之後仲會隔水蒸，煮至材料腍身便可。</p><p>點心師傅Profile</p><p>丁師傅整點心經驗超過30年，曾經喺海灣酒店、上海凱悅酒店、滿星廳會所等做過點心師傅，而且更曾經喺薄扶林中華廚藝學院教過人整點心，手藝一流，而且重創意無限㖭。</p></body></html>