<html><header><meta charset="utf-8"><title>安仔鬧完人認錯</title></header><body><h1>安仔鬧完人認錯</h1><p>許志安日前俾人影到同新鮮滾熱辣嘅緋聞女友嘅細佬一齊買雪卡，唔知點解佢咁躁，鬧個記者不特止，仲搞到人哋部相機都爛埋，安仔噚日接受商台電話訪問，話嗰次只係小小誤會，又話今次做得好錯，衷心咁同個記者講對唔住，話自己處理得唔好，下次唔會再有啲咁嘅事發生喎。</p></body></html>