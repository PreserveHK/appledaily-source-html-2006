<html><header><meta charset="utf-8"><title>《雙鳳奇緣》母親節重現銀幕</title></header><body><h1>《雙鳳奇緣》母親節重現銀幕</h1><p>懷舊電影《雙鳳奇緣》喺嚟緊嘅禮拜日母親節將重現大銀幕，會喺尖沙嘴新港戲院放映，適逢今年係兩位片中主角凌波同金漢結婚40周年，所以特登揀呢部戲嚟播。今次金漢夫婦仲會由加拿大返港度假，而一班圈中老朋友好似焦姣、鄭佩佩、狄龍同方盈都準備出席，為佢哋慶祝。</p></body></html>