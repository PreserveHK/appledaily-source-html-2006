<html><header><meta charset="utf-8"><title>郭芯其消腫削面力證冇整容</title></header><body><h1>郭芯其消腫削面力證冇整容</h1><p>時下不少豐胸及纖體公司都愛以明星任代言人，貪其明星效應，郭芯其日前就為其代言的纖體公司拍攝廣告，穿上背心短褲的她，展示健康性感，她表示用過產品後，連水腫亦消去，面部輪廓突出，並非整容得出來的效果。</p><p>郭芯其早前擔任Zino眼部護理產品代言人，由於廣告推出後反應十分理想，因此廣告商再下一城，邀請郭芯其擔任一系列豐胸及纖體產品的代言人。</p><p>短裙夠青春</p><p>郭芯其日前為代言產品拍攝廣告，為配合炎炎夏日的主題，她以背心短褲上陣，郭芯其說：「今次造型以背心短褲為主，性感得嚟都好健康，好配合夏天嘅清爽感覺。」</p><p>工作密麻麻</p><p>郭芯其近日面頰變尖，令輪廓非常突出，頓時惹來整容疑雲，不過她斷然否認，並說：「梗係唔係啦，唔好以為我高高瘦瘦，其實我都會有水腫問題，尤其係塊面仍然有babyfat，所以上鏡好多時都會變咗包包面，不過自從我用咗呢個牌子嘅輪廓緊緻瘦面精華之後，唔使1個月啲水腫就消晒，所以令到輪廓變得更加明顯，至有誤會出現。」<br> 此外，郭芯其既忙於為代言產品做宣傳，又將要推出新唱片，工作排得密密麻麻，不過她表示都有忙裏偷閒勤做身體磨砂及纖體箱，而努力瘦身並不擔心上圍縮水，因為她有用豐胸精華，令胸部線條結實不少。<br> 撰文：馮美茵</p></body></html>