<html><header><meta charset="utf-8"><title>呷一口韓茶柚子多士甜絲絲</title></header><body><h1>呷一口韓茶柚子多士甜絲絲</h1><p>潮流興HighTea，就連韓菜都有下午茶歎，新開嘅韓食家推出風味小食，包括以柚子醬多士、加入薑蜜的奶茶咖啡，同時又有較傳統嘅泡菜湯麵、韓式炒粉絲等，份量比晚巿少一點，啱晒口癢友。另外，店內雜誌每月更新，當中包括有美容扮靚、男士時尚等，唔識韓文唔緊要，店內早有專人喺各雜誌中做咗啲bookmark，以簡短嘅中文字句話畀大家聽韓國最新至hit嘅產品資訊，認真體貼。	<br>記者：曾靜茵<br>攝影：楊錦文</p><p>柚子醬多士$18（前）<br>柚子smoothie$18（後）</p><p>用清新嘅柚子炮製多士同smoothie，入口即食到絲絲柚子皮。</p><p>薑蜜奶茶配曲奇$18</p><p>韓國傳統的生薑蜜加上港人至愛的奶茶，味道非常夾，韓國土生薑，入口無想像中辣。</p><p>韓食家Baab（22734183）<br> 地址︰奧海城2期地下G38-39號舖<br> 下午茶時段：星期一至五2:30pm至6:00pm</p></body></html>