<html><header><meta charset="utf-8"><title>　　鼠大班現中環 - 李八方</title></header><body><h1>　　鼠大班現中環 - 李八方</h1><p>英資大地主置地第一次喺香港搞「鼠戰中環2006」，10月15日舉行，噚日公布詳情，呢個跑鼠賽路線圍繞歷山大廈至遮打大廈，搵班中環精英，着晒返工衫拎公事包跑一轉；而呢隻動作多多、非常鬼馬嘅「鼠大班」，就係大會吉祥物，喺記者會上一邊擺pose，一邊介紹八個路段賽道範圍，同埋當中所設嘅障礙。<br> 除咗「至尊鼠王盃」同「鼠跑盃」兩個講求速度嘅大獎，比賽仲有「五大精英隊伍獎」、「慢條斯理獎」、「最強捐款隊伍獎」、「至靚老鼠獎」及「最優秀隊長盃」，一睇就知係籌款第一，比賽第二嘅賽事啦！<br> <br> 傳真︰2623-9278<br> 電郵︰pf_lee@appledaily.com</p></body></html>