<html><header><meta charset="utf-8"><title>　　范太下廚煎牛扒冧仔女 - 李八方</title></header><body><h1>　　范太下廚煎牛扒冧仔女 - 李八方</h1><p>今日係母親節，各大政黨暫時放下政治，一齊搞母親節活動，好似自由黨、民主黨同公民黨呢兩日都會喺港九新界派花、派禮物畀市民。公民黨主席余若薇話，今日都係例牌同屋企人食飯慶祝，佢自己下晝就會去銅鑼灣參加個天安門母親活動，希望市民慶祝母親節之餘，都唔好唔記得佢哋啦。<br> 立法會主席范太就好忙碌，今日除咗要去好多電台節目，夜晚仲要同奶奶一齊煮飯畀仔女食。范太話，佢淨係識煎牛扒，大部份都要奶奶整，母親節都唔畀啲仔女煮，因為佢哋想食好啲！即係暗示啲仔女唔識煮飯啦！<br> 啲官都要慶祝母親節，馬時亨會一家人食飯慶祝，今日仲會去教堂捧個女場，聽佢講見證。周一嶽媽媽今年90歲，佢就同記者大讚阿媽好，好似讀書時要罰抄，佢阿媽就幫佢抄，抄完啲老師都發現唔到喎。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>