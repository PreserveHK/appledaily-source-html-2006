<html><header><meta charset="utf-8"><title>　　卿姐離婚？民主派冇興趣八 - 李八方</title></header><body><h1>　　卿姐離婚？民主派冇興趣八 - 李八方</h1><p>噚日又有報道大字標題話劉慧卿同佢老公潘松輝離婚，民主派中人話，其實呢件事都冇乜新意，嗰班對卿姐特別關照嘅傳媒報道佢同佢老公分居、卿姐搬出嚟住，大大話話都已經講咗年幾兩年，今次真係冇乜新意。<br> 有前綫中人話，其實單新聞傳咗咁耐，民主派嘅人都冇正式問過卿姐，第一佢又唔係明星姐仔，呢類緋聞大家真係冇興趣；其二係卿姐個人咁硬淨，怕且就算同老公分開都唔使人去安慰喇，分分鐘俾卿姐鬧佢哋多事，咁得閒不如諗吓點樣動員市民爭取普選好過啦！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>