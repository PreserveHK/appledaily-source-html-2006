<html><header><meta charset="utf-8"><title>親親大自然學做小農夫</title></header><body><h1>親親大自然學做小農夫</h1><p>今日我哋同小朋友一齊親身感受一下農夫的日常生活！平日小朋友都生活於城市之中，對於農業耕種就只可以從書本中吸收知識，甚麼叫有機食品？基因改造對人類有甚麼禍害？化學肥料對土壤有甚麼影響？今日一班小朋友，一邊抱住玩樂心情，一邊吸收有機耕種知識，去到有機農莊第一次親身感受農夫生活！<br>記者：小鳥哥哥<br>攝影：亮晶晶</p><p>乜嘢叫有機？</p><p>有機農業是指於動植物的生產過程中不使用化學合成的肥料、農藥、除草劑等物質，完全遵循自然規律和生態原理，協調各種植物和養殖平衡，維持農業生態系統穩定的一種農業生產方式。</p><p>齊齊學耙泥</p><p>一去到有機農莊，小朋友們已經非常活躍，東奔西跑冇時停，農莊導師亦安排了一系列節目畀大家去親親大自然！首先去到一個由膠膜覆蓋的溫室裏面，導師講解有機肥料的分別，小朋友都聽得非常入神，而且有問有答，活脫脫是個「問題小農夫」！聽完肥料簡介，導師就要求小朋友即場學習使用泥耙。唔講唔知，原來使用泥耙都是一門學問，每耙一下地都要將手向前推，如果向後拉就會弄傷腰部呢！原來不同的耕種方式，可以種出不同蔬果。</p><p>遇上食得嘅仙人掌</p><p>接下來一齊參觀佔地面積13,500平方米的有機農莊啦！穿過溫室栽培場，就是一大片仙人掌園，各位小朋友個個爭住要和仙人掌合照和施肥！原來喺各位小朋友心目中，仙人掌只是用來觀賞擺設的植物，今個旅程他們才知道仙人掌是可以食用呢！它的藥用價值非常高，而有機農場培植的正是食用仙人掌中最上乘的品種——墨西哥米邦塔仙人掌。</p><p>食有機香蕉雪糕</p><p>告別仙人掌園之後小朋友就去到花生園、通菜園、矮瓜園等等蔬果園地，園內有多種合時蔬果，全部都可以即時食用。一連串活動後，小朋友都有點疲倦，導師就向他們介紹有機農場的特製雪糕，由冰凍的香蕉製成，香甜軟滑，食完個個都讚好。行程最後一站是遊覽香港十大旅遊景點之一的河背水塘，原來香港政府為了保護河背水塘水庫內的生態環境，於水庫四周植樹造林。大家一齊站到水庫的大壩上眺望，非常心曠神怡呢！</p><p>香港有機農莊<br> 地址：新界元朗八鄉河背村河背水塘<br> 電話：28384808（須預約）<br> 費用：每位$80包括農莊午餐（專車接送由西鐵錦上路站或大欖隧道口至農莊）</p></body></html>