<html><header><meta charset="utf-8"><title>怪車集：ScionFiveAxis嘅xASpeedsterConcept<br>塞車開頭冚打機</title></header><body><h1>怪車集：ScionFiveAxis嘅xASpeedsterConcept<br>塞車開頭冚打機</h1><p>塞車對某啲人嚟講係好痛苦嘅事，呢部xASpeedster就加入解決塞車煩惱嘅FiveAxisbodymodifications，乜嚟㗎？好簡單，就係一套打機系統，車上裝有XB360外，頭冚仲會自動打開，內置高反光度螢幕，軚盤更可切換至遊戲模式，直接玩ForzaMotorsport賽車遊戲。	</p><p>車尾有兩個LCD</p><p>ScionFiveAxis嘅xASpeedsterConcept概念車本身係部豐田ist1.3公升小車，但車頂被裁去，再在車頭近乘客艙位置安裝一部CasioXJ-560投射機，光度和反差極強，日光下也可看得清楚遊戲畫面，嫌唔夠的話，車後有兩個自動升降的19吋SamsungLCD，點打機都得。<br> 車上嘅XB360和MadcatzMC2軚盤不但可玩賽車遊戲，乘客還可透過MadcatzMicroCON無線遙控手制玩各式各樣的遊戲。其實呢套FiveAxismodifications可以安裝在不同車系上，而車尾自動升降LCD更是針對開篷車而設計。</p><p>停車就玩得</p><p>玩Game好簡單，只要停車，按Game制，全車就進入打機狀態，車頭冚會自動升起，投射畫面可同時於LCD上播出。<br> 玩賽車遊戲時候，將軚環駕駛模式轉為打機模式，就可以用軚盤和排檔玩特別為xASpeedsterConcept而設計嘅ForzaMotorsport賽車遊戲。<br> <br> 記者：伍旋卓</p></body></html>