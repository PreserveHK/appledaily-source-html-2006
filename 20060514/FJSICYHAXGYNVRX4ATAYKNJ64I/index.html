<html><header><meta charset="utf-8"><title>林基車之罵戰：我部巴士有司機你呢？</title></header><body><h1>林基車之罵戰：我部巴士有司機你呢？</h1><p>去丹麥和瑞典試完富豪S80返到香港、行李仲喺英國，真係吹脹！打開報紙睇嗰陣，同事Chris話我買咗嗰兩部1:24嘅巴士模型，就變咗做寶藥黨嘅阿婆俾人呃。Chris，你都識講我係巴士迷，難得出咗部像真度咁高嘅巴士模型，唔買係咪有啲可惜呢？你話你部平治190E2.5-16EVOLUTIONII模型有幾精致有幾巴閉，我又唔覺喎！你望清楚啲，我其中一部模型入面，有個着中巴制服嘅司機，旁邊仲有埋錢箱，連樓梯旁嘅載客限額和嚴禁吸煙Label都有，咁你話係咪同真車一樣！巴士同一般跑車模型唔同，玩巴士係貪佢夠味道，你連部真嘅190E2.5-16EVOLUTIONII都未見過，你又知佢似？仲話部模型好矜貴，話我係阿婆，似乎你係多啲囉！<br><br>記者：鄭達基</p></body></html>