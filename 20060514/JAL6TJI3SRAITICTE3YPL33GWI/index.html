<html><header><meta charset="utf-8"><title>車路事：狗狗去沙灘旅行車最歎</title></header><body><h1>車路事：狗狗去沙灘旅行車最歎</h1><p>哇！好熱呀！天氣一時就涼陣陣，一時就熱到死，好彩我主人識做，天時暑熱都會帶狗去沙灘玩，不過狗坐車同人唔同，我哋唔要真皮座椅，只要一個開揚通風嘅尾廂就夠。嘻，主人特登換了一部AudiA4旅行車。講住咁多先！我要出發去玩了！<br>記者：袁國基<br>攝影：陳盛臣<br>車輛提供：合迪汽車（21538181）</p><p>「如果隻狗有成個人咁大，放在旅行尾廂最穩陣！」</p><p>有不少人也很愛狗，但本港因住屋環境問題，不是個個也有千尺豪宅讓愛犬跑個夠、玩個夠，因此好多車主也鍾意帶同狗仔遊車河，再去一些遠離鬧市的沙灘，讓狗仔玩個夠。<br> 然而為了讓狗仔有一個舒適的旅程，你買一部甚麼樣的車，狗仔便有甚麼的享受，普通的房車其實已可為狗仔帶來不俗的享受，但如你養的是大狗，分分鐘會佔用你一個座位，因此如要實用與舒適兼備，就要揀部旅行車。旅行車不只供人旅行，其實亦供狗旅行，因為尾廂夠高，三四隻大狗同時坐入亦無問題，而且為免行車途中狗仔跳回後座，旅行車最緊要好像AudiA4Avant一樣有活運隔網，咁就可以人狗各有各空間。</p><p>「嗚……呱，去沙灘有如去打仗，大大小小不同用品大派用場。」</p><p>熱天帶狗出街，最好當然是讓它們消消暑氣，去沙灘就最好！但問題來了，狗同人一樣，去沙灘玩例必玩至滿身沙及海水，人就話可以沖沖身搞掂，狗仔唔同，要沖身又要為它帶備很多的用品，如玩具、水、食物、毛巾、毛刷及便便用的報紙，一袋二袋的物件，與帶個BB出街沒有分別。由於有救生員管理的泳灘是不准狗仔進入，因此一定要去一些較僻靜而又無人管理的地方。位於西貢清水灣道的相思灣及小棕林灣便是一個不錯的選擇，這裏除有一個沒有人的沙灘及石灘外，更重要是灘邊有停車位，基本上一打開車門，狗仔便可第一時間衝入海裏，仲方便過人去海灘玩。但有一點要注意，由於沒有救生員駐守，因此不宜與狗仔走到太深水的地方，在岸邊玩玩水就安全。</p><p>「胡……汪，Wagon有性格，盒仔SUV亦可。」</p><p>由於用作載狗的車需要一定的車廂空間，因此正如前文所說，用一部有大尾廂的旅行車最Fit，同樣有大尾廂的SUV及7人車可以嗎？當然可以，但我個人會比較喜歡旅行車，因為SUV在香港太濫了，明明有9成的駕駛路面是公路，四驅SUV是沒有用的，而兩口子加3條狗，7人車是用不着，相反要部外表有型有格，車廂實用的旅行車會更好。如經常把狗仔放在旅行車尾，我建議可向代理買一個原廠的防水防污膠墊，清洗更方便。而市面上有極少數的貴價旅行車更在尾廂加入電動地台，這是一個不俗的設計，但對養狗的人是沒有多用處，因為狗是生的，不是死物嘛！</p><p>狗狗旅行車</p><p>AudiA4Avant2.0TFSIS-Line<br> 車價：$426,000<br> 引擎：1,984c.c.直4DOHC配Turbo<br> 馬力：200ps/5,100rpm<br> 扭力：28.6kgm/1,800rpm<br> 傳動：無段變速自動波，前輪驅動<br> 查詢：合迪汽車（21538181）</p><p>中級抵玩之選</p><p>SubaruLegacy<br> 車價：約$219,496<br> 引擎：2,457c.c.水平對向4汽缸<br> 馬力：165ps/5,600rpm<br> 扭力：23.0kgm/4,400rpm<br> 傳動：4前速自動波，四輪驅動<br> 查詢：意美汽車（23968380）</p><p>頂級SUV之選</p><p>PorscheCayenneTurboS<br> 車價：$1,880,000<br> 引擎：4,511c.c.V8DOHC配Turbo<br> 馬力：521bhp/5,500rpm<br> 扭力：720Nm/2,750-3,750rpm<br> 傳動：6前速自動波，四輪驅動<br> 查詢：保時捷中心（29262911）</p><p>3大狗狗泳灘</p><p>香港可以畀狗游水，但又近市區嘅海灘唔係太多，我哋就推薦以下3個：</p><p>相思灣</p><p>屬於碎石沙灘，地方夠大，車可以直接駛到沙灘旁的石地，落車即可游水，可惜水質一般。</p><p>小棕林</p><p>一條路直到，石灘為主，地方一樣夠大，附近有帆船會，水質頗清，環境優美。</p><p>馬鞍山白石</p><p>屬於長形海灘，沙幼、水質好，而且是淺灘，適合小狗。</p></body></html>