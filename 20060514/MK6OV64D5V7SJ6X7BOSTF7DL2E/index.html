<html><header><meta charset="utf-8"><title>　　威威獅令撥旺海洋公園 - 李八方</title></header><body><h1>　　威威獅令撥旺海洋公園 - 李八方</h1><p>「威威獅令」你知唔知係邊個？大人可能一時間諗唔起，但小朋友對佢一定唔會陌生，佢咪就海洋公園嘅吉祥物囉。海洋公園營業及市務總監貝寶華噚日出席喺浸大舉行嘅「海洋公園市場策略」講座，佢話試過有次喺沙田做show，問啲市民有幾多個火車站，市民統統唔識答，但就個個都噏得出威威獅令。<br> 佢話以前講海洋公園，總係只諗起海馬，但海馬又唔識郁、形象唔夠得民心，於是喺2000年，威威獅令登場，仲有其他五個家庭成員㖭。貝寶華講笑話，威威獅令面帶笑容，隻手又撥吓撥吓，好似叫人快啲入場咁。唔怪得近年海洋公園咁旺場啦。<br> 佢又話，自己係「飢渴」嘅商人，市民嘅一舉一動都可以變成生意，海洋公園未來都會搞更多唔同嘅活動，唔怕同將會開嘅「昂坪360」爭客。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>