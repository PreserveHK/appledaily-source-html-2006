<html><header><meta charset="utf-8"><title>姚嘉妮靠賭波唔洗碗</title></header><body><h1>姚嘉妮靠賭波唔洗碗</h1><p>姚瑩瑩、姚嘉妮、陳自瑤、彭健新、黃澤鋒、及李雨陽等，昨日於將軍澳電視廣播城錄影無綫《頂cup世界杯越鬥越強》，現場眾藝員分組進行勁力投球，其中姚瑩瑩射得有板有眼贏得不少掌聲。</p><p>得閒賭餐飯</p><p>姚嘉妮表示因受男友林祖輝影響，才懂得欣賞足球賽事，而閒時更會與男友輸賭來換取願望，她說：「邊個贏咗就有一個願望，咁嗰日我唔想做家務，就用願望去叫佢做，我𠵱家都儲咗10個願望。」<br> 姚瑩瑩表示自小已十分喜歡看足球，她說：「我以前鍾意嘅足球明星都已經退晒休，我都幾鍾意巴西隊。」她雖然十分喜歡觀賞球賽，但就未有試過賭波，姚瑩瑩說：「我都唔識點買波，只係間唔中同朋友賭餐飯。」<br> 採訪、攝影：王崇穎</p></body></html>