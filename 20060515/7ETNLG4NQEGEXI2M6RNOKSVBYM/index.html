<html><header><meta charset="utf-8"><title>花𡃁Can：世盃英巴預賽紅白黃綠互片</title></header><body><h1>花𡃁Can：世盃英巴預賽紅白黃綠互片</h1><p>世界盃仲有不到1個月就開鑼，但相關的廣告和節目排山倒海，啤酒廣告畫晒球隊顏色上面。5屆世界冠軍巴西自然擁躉多，但英格蘭、阿根廷及德國來勢洶洶。球隊尚未鬥波，英格蘭和巴西嘅fans已開始激鬥，唔係鬥波，係鬥樣。<br><br>記者：馬靜兒<br>攝影：陳陶鈞<br>Model：Gloria（umovie）&amp;Va<br>WardrobebyPUMA&amp;SFALO（23900004）</p><p>紅白放射式捧英格蘭</p><p>英格蘭粉絲Gloria：「好多女仔鍾意捧英格蘭場，因為靚仔碧咸囉！我有個朋友，甚至報咗睇波團，飛去睇碧咸，我就無佢咁豪，打算化個英格蘭fans妝落酒吧，睇英格蘭對巴拉圭，有氣氛啲嘛！」<br> 英格蘭的代表顏色是紅和白，雖然化世界盃妝，但冇理由搽白塊面，在中間畫個紅色十字。平日甚少人塗鮮紅色眼影，今次可以將紅、白兩色畫成放射線，相間塗在眼蓋上，肯定sharp盡全場。不過，一隻眼就夠，另一隻眼只化紅色就可以。</p><p>Step</p><p>球迷貼士</p><p>1.兩隻眼都畫放射線有點over，化一隻眼已足夠，但英格蘭超級fans例外。<br> 2.以較扁的眼影掃先畫三條紅色線，再填上紅色眼影，放射線會較整齊。<br> 3.因為眼妝太突出，胭脂和唇膏一定要淡色。</p><p>Fans妝物</p><p>（AllfromCLARINS22950827）</p><p>國旗上眼撐巴西</p><p>Va係超級巴西擁躉：「巴西隊陣容勁嘛！有大哨、細哨、卡卡，掂梗啦！巴西國旗的綠色和黃色又啱晒夏天，當然化個巴西妝啦！」化妝師說，想明顯有巴西感覺，一定要用黃色和綠色眼影，塗在眼頭和眼尾，效果突出。巴西國旗中間的粉藍色，可用作眼線色。</p><p>Step</p><p>球迷貼士</p><p>1.如果想妝容不太誇張，可將黃色眼影塗滿整個眼窩，再在突出的欖核位塗上綠色。<br> 2.想眼影顏色實淨，可先塗上啡色眼影打底，顏色會較明顯。<br> 3.下眼線近眼頭塗淺藍色，眼睛看起來會較大較明亮。<br> 4.胭脂和嘴唇宜淡色一點，否則整個妝就會太鮮。</p><p>Fans妝物</p><p>（AllfromRMK28314676）</p></body></html>