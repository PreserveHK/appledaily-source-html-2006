<html><header><meta charset="utf-8"><title>Rosemary跟大隊買鑽飾</title></header><body><h1>Rosemary跟大隊買鑽飾</h1><p>名模馬詩慧、黃佩霞同埋Rosemary（圖）噚日去到將軍澳東港城出席「閃爍型媽子有您」活動，佢哋仲佩戴住超過500萬嘅鑽飾行花生騷，吸引咗近百名市民圍觀。Rosemary都有帶媽咪出席活動，而三位嘉賓都不約而同話會買鑽飾作為母親節禮物，完成工作之後，仲會同媽咪一齊食飯慶祝。</p></body></html>