<html><header><meta charset="utf-8"><title>9樓D座：先施喪減日　$99手機瞓身搶</title></header><body><h1>9樓D座：先施喪減日　$99手機瞓身搶</h1><p>櫈仔，有！雜誌，有！錢，有！唔好誤會，唔係排隊註冊，只係又到咗一年一度嘅先施特賣日（明日起）；同往年一樣，想掃平貨就要做足準備，如果唔係，又點可以用$99買到部手提、$499買埋部日版NDSLite？阿媽又話要趁佢劈價換過晒成屋電器，睇怕今晚唔通頂（排隊）都唔得！<br>記者：黃婉冰　攝影：陳陶鈞　Model：Bonny、Lion（allfromSalvador）</p><p>七大劈價精選排通頂都要搶</p><p>咪話唔預先通知聲，聽日特賣將會有多款名為「超級劈價天皇」嘅超抵貨，老規矩，全部數量有限，搶完即止，所以，想買就要做好部署，以下7款純屬個人心水必搶推介，睇啱邊款mark低佢，聽日再向目標出發！</p><p>$99買名牌手機</p><p>原價：$888<br> 特價：$99（每店限6部）（只限5月16日）<br> 06年SonyEricssonJ230i手機，內置FM收音機同遊戲、文字及圖片短訊、鬧鐘、行事曆、多和弦鈴聲，$99就咁買部普通無咩功能嘅手機都唔得啦！</p><p>機迷搶硬Xbox360</p><p>原價：$3,360<br> 特價：$2,399（每店限3部）（只限5月16日）<br> 勢必成為機迷頭號目標嘅機王Xbox360，套裝包括有1個2GB主機同無線手掣，連機再附送遊戲軟件1盒，要買趁早。</p><p>OLYMPUS防水防震相機</p><p>原價：$3,480<br> 特價：$2,499（每店限3部）（只限5月23日）<br> 710萬像素，具防水、防跌、防塵等功能，可於3米水深拍攝及可承受1.5米跌撞。</p><p>日版NDSLite$499</p><p>原價：$1,450<br> 特價：$499（每店限5部）（只限5月20日）<br> 到處缺緊貨嘅日本版NDSLite，喺極度渴市之下仲要冧到5嚿有找，呢勻真係唔「瞓街」都唔使旨意買到。</p><p>$999捧走三星雙門雪櫃</p><p>原價：$2,380<br> 特價：$999（每店限3個）（只限5月23日）<br> Samsung219L雙門雪櫃，有防菌隔熱密封門邊保食物新鮮，內置防菌辟味器、無霜冷卻、層層出風系統，一千有找，必搶！</p><p>破天荒買泳衣送纖腰帶</p><p>原價：$279-$429　<br> 特價：$223-$343（限頭5名買家）<br> 凡買SPEEDO女裝泳衣，除可有8折優惠外，頭5名買家仲可以獲贈價值$1,488嘅OTOTrimax2穴位迴旋收身帶一條，收完腰再着泳衣，果然有計！</p><p>冷氣幾百蚊有交易</p><p>原價：$2,180<br> 特價：$899（中環、深水埗店各5部、旺角店3部）（只限5月16日）<br> 樂聲牌3/4匹窗口式冷氣機，二千幾喪減到$899，就算屋企嗰部未壞都係咁話，唔買點對得住自己呢？</p><p>其他筍嘢！<br>買飯煲送三合一攪拌機</p><p>售價：$798（只限5月22日）<br> Panasonic3-10人份量蛋糕西施電飯煲，雖然無價減，但即買即送價值$468嘅飛利浦三合一碎肉乾磨攪拌機1個，都有着數。</p><p>輕便型格電水壺</p><p>原價：$590<br> 特價：$295<br> 西門子電水壺，1.7公升容量，有可調校溫度、水沸自動關掣、壺蓋打開時會自動停止加熱、防過熱裝置，水溫會自動調至90度等功能。</p><p>超薄型抽油煙機夠慳位</p><p>原價：$998<br> 特價：$399<br> Cellini1600轉抽油煙機，機身只得28吋厚，超薄外形最啱細面積廚房，最緊要係價錢夠平，四百蚊唔使，買把抽氣扇都係差唔多價錢咋！</p><p>抵用3門雪櫃</p><p>原價：$3,998　特價：$2,680<br> 飛歌259公升3門雪櫃，有冰箱、保鮮室同雪櫃3格，保鮮室可調校溫度，可為食物保鮮。</p><p>飛歌洗衣機最抵洗</p><p>原價：$4,198特價：$2,998<br> 飛歌牌前置式洗衣機，800轉，5公斤洗衣量，有半量式洗衣、防皺、超靜油壓避震、額外過水同脫水轉速選擇。</p><p>迪士尼煎PAN</p><p>原價：$198特價：$99<br> 不銹鋼煎pan旁邊印滿米奇頭，買滿$500（折扣價）加多$20可換購價值$199迪士尼水煲1個，襯晒。</p><p>趁低吸納公仔床單</p><p>原價：$1,008-$1,404<br> 特價：$299-$389<br> Casablanca小熊維尼同姆明床笠連枕袋同智慧被，一套3、4百蚊，淨買張被都要呢個價啦！</p><p>超抵護頸太空枕</p><p>原價：$520<br> 特價：$199<br> KingKoil護頸太空枕，採用防火物料製造，經醫生證明可保護頸部。買枕頭即送枕頭保護墊。</p><p>人人都話掃平貨</p><p>先施特賣日資料：</p><p>日期：5月16日至23日<br> 時間：（中環）9:30am-8:30pm<br> 	（旺角火車站）10:30am-10:30pm<br> 	（深水埗）10:30am-10:30pm<br> 地址：（中環）德輔道中173號<br> 	（旺角火車站）太子道西193號新世紀廣場L2-L3<br> 	（深水埗）欽州街37K西九龍中心L1-L3<br> 電話：28301016<br> <br> 請記住：每日開店前15分鐘會先派籌，每人限派1個，先到先得。所有「超級劈價天皇」、「勁量級贈品」，每人每日只限買1件。</p></body></html>