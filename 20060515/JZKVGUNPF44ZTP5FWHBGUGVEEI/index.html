<html><header><meta charset="utf-8"><title>張美妮佳節做唔停</title></header><body><h1>張美妮佳節做唔停</h1><p>張美妮（中）噚日喺尖沙嘴出席一個母親節活動，擔任司儀，佢話好多謝經理人幫佢喺母親節一日內接三個工作，令佢收入增加，可以全力贊助阿爸阿媽喺母親節出街買嘢。另外，久未露面嘅大AL（左）同威利（右）亦有出現，佢哋同觀眾大玩遊戲，兼搞氣氛，𠱁到現場觀眾十分高興。</p></body></html>