<html><header><meta charset="utf-8"><title>食環處：好酒之徒關心妍我唔係烈女</title></header><body><h1>食環處：好酒之徒關心妍我唔係烈女</h1><p>近日經過時代廣場、地鐵站，都聽到關心妍（Jade）的大碟宣傳，一句「敢愛心中所愛」大家都聽得耳熟能詳，但她心中所愛又是甚麼？今次Jade就帶大家去銅鑼灣食她至愛的日韓料理，品嚐最美味的刺身及烤牛肉，發覺Jade這個女流之輩原來都是個好酒之徒。<br><br>記者：曾靜茵　攝影：陳陶鈞<br>Makeup：KamenLeung<br>Hair：MarkHim<br>Wardrobe：BCBGMAXAZRIA</p><p>JadelovesSASHIMI</p><p>愛食海鮮的Jade可謂對日本刺身情有獨鍾，平日一得閒她最愛與三五知己去「竹八」歎她的至愛──牡丹蝦。「雖然位於銅鑼灣鬧巿，但可能位於商業大廈內，所以餐廳環境唔似得其他食肆咁喧鬧，最啱就係同朋友坐低邊食邊傾偈，而且呢度嘅刺身好新鮮，其中我最鍾意食嘅牡丹蝦又大大隻，咬落去啖啖肉特別鮮甜！」<br> 位於亨利中心的竹八料理，開業近5年，主打傳統的日本菜，由於店舖堅持使用新鮮材料，所以餐牌每隔幾星期便會更換。而Jade亦特別欣賞師傅不時推出自創菜式，例如三文魚親子燒、雞肉丸等，當中運用巧妙的配搭，令平凡的食材變得不平凡。</p><p>牡丹蝦刺身$180/3件</p><p>比一般海蝦大一倍的北海道牡丹蝦，由日本空運抵港，食落啖啖肉非常鮮甜。</p><p>三文魚親子燒$75</p><p>以三文魚皮、魚子及切碎的三文魚肉炮製而成的親子燒，一口一個，食落香脆之餘還有三文魚的鮮嫩。</p><p>麵豉醬燒豆腐$35</p><p>充滿風味的燒豆腐，面層加以麵豉醬一同燒，味道唔太濃，是日本傳統的菜式。</p><p>自家製雞肉丸$45</p><p>以打碎了的雞肉及雞軟骨搓成的雞肉丸，食落口感豐富，甚有咬感。</p><p>竹八日本料理（28954178）<br> 地址：銅鑼灣恩平道40-42號亨利中心2樓</p><p>JadelovesBEEF</p><p>除了海鮮，Jade亦特別鍾情於牛，尤其是Kaya的韓式烤牛肋骨肉可謂讚不絕口。「呢度嘅燒爐與其他嘅不同，一般都會使用鐵板，但呢度就用網燒，燒出來嘅牛肉夠均勻又夠香口，而秘製牛肋骨肉，調味唔會太濃，燒完之後仲有好濃嘅牛味，咬落亦充滿肉汁，非常美味。」而近日韓國菜館開完一間又一間，不過開業近4年的Kaya仍站得住腳，因為此店仍由韓國人主理，師傅也是地道的韓國人，雖然翻開餐牌都是我們熟悉的燒烤、泡菜、石頭鍋飯等，但勝在味道夠正宗。</p><p>每次食韓燒牛肉我都會飲清河酒，味道唔會太濃烈，女仔都啱飲，而我最鍾意加片檸檬入去，更加易入口。</p><p>精選烤牛肉拼盤$280（2人用）</p><p>拼盤內有齊牛胸肉、牛肋骨肉及切成薄片的牛的不同部份，燒完後再點上秘製的麻油鹽醬料，非常惹味。</p><p>醬炒八爪魚$150</p><p>韓國傳統的街頭菜式，以特製的醬料來炒，入口帶辣其後滲出甜味，而八爪魚咬落亦好juicy。</p><p>Kaya<br> 地址：銅鑼灣羅素街8號6樓<br> 電話：28389550</p></body></html>