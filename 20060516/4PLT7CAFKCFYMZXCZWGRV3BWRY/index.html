<html><header><meta charset="utf-8"><title>　　俞宗怡自己玩旋轉門 - 李八方</title></header><body><h1>　　俞宗怡自己玩旋轉門 - 李八方</h1><p>D姐俞宗怡（圖）噚日上港台解畫，講講引入更多政治任命，主持一開波就窒D姐大細超，話老董叫佢做局長又唔做，煲呔叫佢做佢先肯做。D姐就話，佢肯定唔會回應「究竟老董有冇搵佢做局長」呢個問題，總之佢做人做咁耐，一共做咗32年公務員、同埋120日局長啦。<br> 講到公務員同問責官員係咪要玩旋轉門，D姐就好反對，擔心影響政治中立。但既然佢咁反對，D姐就應該以身作則，做完公務員事務局局長後，就唔好返番去公務員隊伍度，繼續留番喺曾班子度做問責官員啦，雖然話公務員事務局有得豁免，但如果呢頭自己翻兜，嗰頭又話反對咁做，咁就冇咁有說服力啦！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>