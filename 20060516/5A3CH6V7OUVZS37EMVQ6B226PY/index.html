<html><header><meta charset="utf-8"><title>艾維朗發力爭寵</title></header><body><h1>艾維朗發力爭寵</h1><p>電盈嘅JackSo續約3年後，事無大小都要有份話事；另一邊廂，AA艾維朗（圖）也不怠慢，頻頻爭取曝光提高人氣，向二少爭寵，原來呢啲唔只係女人嘅權利！<br> 話說8號仔噚日宣布採用由華為發明、據稱全球首創嘅多媒體廣播技術（CellMultimediaBroadcast，即CMB），用嚟提供實時電視廣播服務。佢哋既同ESPNSTARSports合作推MobileESPN，又同Sportev合作推出06至07的英超聯同下兩季嘅英格蘭足總盃。二少兩大護法之一AA艾維朗，噚日就醒到爆，趁住有寬頻「科林」，向一眾海外華洋喪sell新服務。<br> AA話，CMB技術暫時只有華為部機用到，同串流唔同，只遲6秒嘅實時廣播，搭地鐵都唔斷線。𠵱家只得now財經台睇，遲啲會多幾條頻道。體育方面，AA話最緊要有英超聯，佢話可以提供相當於現場直播兩年球季共380場賽事──嘅精華片段！<br> AA都算勁，由個科林講到去個記者會，直頭係8號仔頭號sales咁款，你話呢啲唔係電訊盈科又一優質服務又係乜呢？</p></body></html>