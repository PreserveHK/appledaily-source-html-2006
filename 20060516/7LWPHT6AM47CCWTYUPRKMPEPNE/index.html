<html><header><meta charset="utf-8"><title>　　記協ball賣枱49張破紀錄 - 李八方</title></header><body><h1>　　記協ball賣枱49張破紀錄 - 李八方</h1><p>唔知係咪經濟好轉，今年記者晚宴反應破晒紀錄，記協一共賣咗49張枱，成績咁好，記協今年嘅經費有着落啦。<br> 原本應該賣到50張枱，多得審計處向港台開拖，搞到年年好固定咁買一圍枱嘅港台．今年唔敢再資助記協。話晒港台過去咁多年出錢出力支持記者，記協就應該識做，今年請返朱培慶都好應該啦。<br> 如果當日嘅義賣成績又超標，記協好應該整番啲免息貸款，甚至搞個失業援助基金畀啲行家，特別係畀成報拖糧嘅行家，八方聽過電台聽眾話，連屋企個雪櫃都畀喺《成報》做嘅朋友搬走埋，記協梗係要幫吓佢哋度過難關啦！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>