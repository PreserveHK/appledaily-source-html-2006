<html><header><meta charset="utf-8"><title>應昌佑獲黎明讚賞</title></header><body><h1>應昌佑獲黎明讚賞</h1><p>應昌佑噚日去咗商台做訪問，暑假將會推出國語碟，佢話：「我知老闆Leon（黎明）好緊張我哋，佢雖然唔喺香港，但係都好留意我哋嘅嘢。有日佢主動打畀我，讚首歌好聽，話我唱得同以前唔同。其實佢好多嘢都親力親為followup，佢呢個電話真係對我好大鼓勵。」而黎明仲搵咗李宗盛做應昌佑嘅唱片監製，擺到明好錫佢啦。</p></body></html>