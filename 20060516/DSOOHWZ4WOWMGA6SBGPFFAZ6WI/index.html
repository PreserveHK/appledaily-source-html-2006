<html><header><meta charset="utf-8"><title>701收料站：跌市奇葩話玖源</title></header><body><h1>701收料站：跌市奇葩話玖源</h1><p>雖然話就話預咗昨日股市會跌，但又確實想唔到跌成407點咁勁，加上外圍股市亦唔好，好多原本炒得好哋哋嘅股票都被拋售，實在令人覺得有啲心怯。<br> 好似昨日講到嘅DBA電訊（3335），雖然幕後人喺1.50元水平起收咗唔少貨，更一度倒升至1.57元，但最終敵唔過大跌市，跌1％收場，收1.51元。</p><p>富達基金揸8%</p><p>不過，昨日一樣有跌市奇葩，就係本月初以每股0.78元配股集資6300萬元的玖源（8042），市場發現富達基金接咗貨（家陣持有成8%），昨無視大跌市，股價大升10.53％，收1.05元，成交股數1423萬股，金額1488萬元。<br> 經紀黃話，同玖源業務類似，都係生產肥料的世紀陽光（8276），股價喺1年內，由1元炒到最高5元，現價往績PE高達23倍，而玖源唔夠10倍，又有大基金坐鎮，所以就算跌市仍然吸引好多投資者。<br> 慕容小初</p></body></html>