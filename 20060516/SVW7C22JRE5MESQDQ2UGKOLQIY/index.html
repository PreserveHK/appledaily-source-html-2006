<html><header><meta charset="utf-8"><title>蔡少芬向佳麗教路</title></header><body><h1>蔡少芬向佳麗教路</h1><p>蔡少芬日前為商台節目《有誰共鳴》擔任嘉賓主持，講到新一屆港姐，身為過來人嘅佢亦有提供選美心得，就係要表現真我，仲要努力學習，唔好太計較得失。而喺節目度，蔡少芬揀咗陳百強嘅歌《深愛着你》嚟播，佢話好鍾意陳百強把聲，每次聽到呢首歌都會幻想有個王子向佢唱呢首歌。</p></body></html>