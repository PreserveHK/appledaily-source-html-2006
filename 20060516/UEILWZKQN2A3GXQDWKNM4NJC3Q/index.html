<html><header><meta charset="utf-8"><title>　　陳樞機係都要睇《X-Men》 - 李八方</title></header><body><h1>　　陳樞機係都要睇《X-Men》 - 李八方</h1><p>天主教香港教區為咗七月喺香港舉行嘅亞洲青年節，24號搞咗場電影優先場籌款，戲碼《變種特工：兩極爭霸》係74歲嘅陳日君樞機欽點嘅，件事本來閒過立秋，但揀呢齣戲嘅背後，原來有段古。<br> 話說二月嗰陣，天主教會主動聯絡片商，指明要揀呢齣大片做籌款，但片商一早諗住全球同步開畫，計時差香港已經快美國一日，你仲要做優先場，所以第一句就劈頭問：「你有冇錢？」答案就梗係冇啦！<br> 於是片商提議不如揀《達文西密碼》、《凶兆》點知有人回應話，都想㗎，不過老頂唔批咋！跟手又建議二線合家歡嘅《茄菲貓》，結果梗係全部都俾天主教會最高層否決啦！不過片商都幫手同美國傾，最終都攞到份批文，皆大歡喜！<br> 八方聽知情人士講，陳樞機一定要揀呢套片，係因為個主題「和平友愛」合乎教會宗旨，加上片入面X博士個姓（CharlesXavier），同聖人聖芳濟一樣，咁夾就梗係唔可以放過，所以即使套戲唔係一級家庭片，都照殺！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>