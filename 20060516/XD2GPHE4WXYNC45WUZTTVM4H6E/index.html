<html><header><meta charset="utf-8"><title>Niki爆胞姊艷舞只益男性</title></header><body><h1>Niki爆胞姊艷舞只益男性</h1><p>周麗淇（Niki）昨日接受港台節目訪問，送了一張簽名唱片給主持人李志剛，對方讚她做足準備工夫，Niki就說：「我已經唔係叻，唔夠你哋專業。」豈料反遭李志剛取笑她是世界女，還頻頻喚她做「WorldGirl」。</p><p>睇到流鼻血</p><p>Niki將於本月底舉行音樂會，問她可會邀請胞姊周汶錡上台？Niki說：「佢會驚㗎喎！上次佢做側田演唱會都好緊張，佢淨係會喺男人面前跳。返到屋企猛問我表現好唔好，當時我見觀眾想起身去廁所，點知都坐番低睇，連我都睇到流鼻血！」Niki續稱考慮邀請胞姊做神秘嘉賓，又說：「或者叫埋公公上台，但係佢上次睇音樂會時可能音響太大聲，搞到佢個心臟唔係太舒服。」<br> 採訪、攝影：王連連</p></body></html>