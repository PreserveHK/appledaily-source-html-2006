<html><header><meta charset="utf-8"><title>飯聞煮派：鋸完花膠扒面膜都慳番</title></header><body><h1>飯聞煮派：鋸完花膠扒面膜都慳番</h1><p>花膠用嚟煲湯就食得多，但好似牛扒咁大塊嘅花膠你又試過未？其實花膠嘅食法有好多，除咗可以用嚟炒菜、炒飯同煮甜品之外，仲可以好似鋸扒咁啖啖花膠食落肚，夠晒養血美顏，想皮膚又白又滑，仲使乜敷面膜呀？<br>記者：曾靜茵<br>攝影：譚盈傑<br>Model：Muse@Umovie　<br>示範：花膠大王劉師傅<br>地址：美孚新邨荔灣道12號B地下<br>電話：27857721</p><p>花膠有分公、乸</p><p>花膠原名鰾膠，即魚鰾，是中國著名四大補品︰鮑、參、翅、肚中的肚，是魚類在水中用作浮沉升降的部份，含有天然的膠質、豐富纖維質、蛋白質及維他命E，當中不含膽固醇，若每星期煲2至3次花膠湯，有助增加皮膚光滑潤澤。<br> 花膠亦有公、乸之分，公較厚身，乸則較薄，揀選花膠時不是愈大愈好，要選擇較厚身，若煲起不腥不潺和不溶化，食落腍滑又爽口，這才算極品。</p><p>燒花膠扒　浸過夜好口感</p><p>聞煮價：$100/2人<br> 需時：25小時30分鐘<br> 用原條12吋長嘅大花膠再配以鮑魚汁來煮，食落口又腍又滑，不過煮時切忌貪快，一定要預早一日用凍水浸過夜，先至會有呢種軟腍適中嘅口感。</p><p>咩料</p><p>12吋長花膠1隻（約6両）、薑數片、蒜頭5粒、葱4條<br> <br> 調味：上湯750毫升、鮑魚汁4茶匙、蠔油1茶匙、鹽1/4茶匙、糖1/4茶匙、花雕酒少許</p><p>速成法</p><p>1.先將花膠放入滾水約15分鐘撈起，再以凍水浸20至25小時；<br> <br> 2.將蒜頭、薑、葱爆香，再放入上湯及鮑魚汁等調味；<br> <br> 3.放入花膠以慢火煮15分鐘後上碟，再以生粉埋芡淋上花膠面即成。</p><p>聞煮貼士</p><p>花膠浸過夜約20小時便要換水，而烹調時間不宜太久，避免花膠縮得太細。</p><p>荷葉棉花雞　軟綿營養高</p><p>聞煮價：$30/2人<br> 需時：25小時20分鐘<br> 平時整棉花雞用豬皮，現改以爆過的花膠嚟煮，食落口同樣軟綿綿，不過營養價值就高好多，再配以荷葉同冬菇，食落仲有種獨特嘅清香。</p><p>咩料</p><p>荷葉1塊、冬菇4隻、雞半隻、花膠8小塊（約8両）<br> <br> 調味：上湯300毫升、蠔油1湯匙、鹽1/5茶匙、雞粉1/5茶匙、糖1/5茶匙</p><p>速成法</p><p>1.將花膠放入滾油炸1分鐘撈起，再放入30℃的溫水浸25小時；<br> <br> 2.以荷葉墊底，將雞、冬菇開8塊，與花膠相間排好，再蒸13分鐘；<br> <br> 3.起鑊放入上湯等調味，再以生粉埋芡淋上面即成。</p><p>聞煮貼士</p><p>花膠浸15小時後換水，由於花膠經油炸，所以已浸好嘅花膠可放入滾水中滾幾分鐘，有助去油。</p><p>花膠鮑魚粒瑤柱炒飯　煙韌香口</p><p>聞煮價：$60/2人<br> 需時：25小時15分鐘<br> 以鮑魚粒及花膠粒炒飯，食落煙煙韌韌好香口，而且所需份量唔太多，若果平日煲開花膠湯，只要切數粒用嚟炒飯，非常方便。</p><p>咩料</p><p>鮑魚半隻切粒、瑤柱1粒切粒、花膠2両切粒、冬菇半隻切粒、蜜糖豆4條切粒、雞蛋1隻、熟蛋白1隻、白飯1碗、葱少許<br> <br> 調味：鮑魚汁1茶匙、鹽1/5茶匙</p><p>速成法</p><p>1.先將花膠放入滾水約15分鐘撈起，再以凍水浸20至25小時；<br> <br> 2.將蜜糖豆灼熟撈起。燒熱鑊後放入雞蛋、鮑魚粒、瑤柱粒、花膠粒、冬菇粒及蜜糖豆輕爆，再放入白飯炒勻，加入鹽調味；<br> <br> 3.炒至8成熟後再放入熟蛋白、葱花及鮑魚汁炒勻後即成。</p><p>聞煮貼士</p><p>蛋白可放入滾油中以慢火煮熟撈起，便成熟蛋白，而炒飯時應先將雞蛋與其他材料一同炒香才加入白飯及熟蛋白，食落會更香口乾身。</p><p>圓肉杞子花膠凍　消暑極品</p><p>聞煮價：$25/4人<br> 需時：27小時<br> 花膠含有豐富的天然膠質，不過可能有啲朋友唔鍾意佢咁重膠質，呢個花膠凍甜品清清哋，加入圓肉等材料，食落帶有清甜嘅龍眼味，夏天食最啱。<br> </p><p>咩料</p><p>水750毫升、冰糖70克、花膠140克、圓肉20粒、杞子20粒</p><p>速成法</p><p>1.先將花膠放入滾水約15分鐘撈起，再以凍水浸20至25小時；<br> <br> 2.花膠切粒，與冰糖一同放入滾水煲20分鐘，再放入圓肉及杞子煲5分鐘；<br> <br> 3.倒入杯中，放入雪櫃冷凍約2小時即成。</p><p>聞煮貼士</p><p>花膠份量要適中，不宜放太多，以免花膠凍太實。由於圓肉帶有甜味，所以冰糖的份量亦不宜太多。</p><p>英文FishMawJellywithLonganandMedlar</p><p>Ingredients:750mlwater,70grocksugar,140gfishmaws,20piecesofdriedlonganand20piecesofmedlar<br> <br> Method:<br> 1.Cookfishmawsinboilingwaterforabout15minutesandtakeout,thensoakincoldwaterfor20-25hours.<br> <br> 2.Dicefishmawsandstewinboilingwaterfor20minutestogetherwithrocksugar.Thenaddinlongansandmedlarsandstewfor5minutes.<br> 3.Pourintoacup,thenputintoarefrigeratorandfreezeforaround2hours.Serve.<br> <br> Tips:Donotaddtoomanyfishmawssoasnottomakethejellytoosolid.Sincethelonganisalreadysweet,donotaddtoomuchrocksugar.</p><p>印尼文PerutIkanKeringDinginDenganLengkengKeringDanKoki</p><p>Bahan-bahan:750mlair,70ggulabatu,140gperutikankering,20buahdaginglengkengkering,20buahkoki<br> <br> Caramembuat:<br> 1.Masukkanperutikankeringkedlmairpanasselama15menitdanangkat,lalurendamkandlmairdinginselama20-25jam.<br> <br> 2.Potongkecilperutikankering,masukkanperutikankeringdangulabatukedlmairpanasdanmasakselama20menit,lalutambahkandaginglengkengkeringdankoki,masakselama5menit.<br> <br> 3.Masukkancampurantersebutkedlmsebuahcanggirdandinginkandlmkulkasselama2jam,sajikan.<br> <br> Tips:Janganmemakaiterlalubanyakperutikankering,kalautidak,campurantersebutakanterasaterlalukeras.Karenadaginglengkengkeringsudahterasamanis,jadiAndajugatakusakmenambahkanterlalubanyakgulabatu.<br> <br> （繙譯：語言專家諮詢公司　電話：23648988）</p><p>劉師傅Profile</p><p>劉廣華師傅，有20多年的入廚經驗，最拿手就係煮參茸海味，而招牌菜花膠扒火候控制得宜，煮得又軟又腍又不失口感，甚有功架。</p></body></html>