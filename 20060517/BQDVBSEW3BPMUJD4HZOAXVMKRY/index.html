<html><header><meta charset="utf-8"><title>BRAVIA32"靚畫V系落價</title></header><body><h1>BRAVIA32"靚畫V系落價</h1><p>BRAVIA系列連續幾個月嚟不斷減價，不過減嚟減去都係平價S系，對畫質有要求嘅玩家，相信未必能夠睇得上眼！今個星期好消息，減價戰區終於擴展到V系喇，頭炮係最實惠寸數嘅32"KLV-V32A10；雖然同S系一樣，面版行32"/1,366×768（16:9）解析度，但加入WEGAENGINE視像處理器同S-Master數碼音效放大器，聲畫表現都可以話高上一級；加上多玩了HDMI全數碼影像輸入，追高畫質梗係要揀佢啦！機價𠵱家由最高位$21,800下調到$17,800，出機時仲多送一部17"LCDTV──MFMHT75W（價值$5,480），真係呢期賣大包之作！<br>另外，SHARP有兩部機都落咗價，佢部AQUOSLC-37AF3H賣$14,800，32"仲唔使一萬，呢兩款型號解析度960×540，睇落好似唔及行1,366×768嘅機，但實情無咁易起狗牙，睇DVD同電視都夠㗎喇。聽行內人講，呢兩款機好似由日本廠轉咗去東南亞廠做，不過好難證實，惟有當古仔咁聽。<br><br>記者：朱崇德<br><br>（a）中原電器（27707608）<br>地址：旺角西洋菜南街1A號　</p></body></html>