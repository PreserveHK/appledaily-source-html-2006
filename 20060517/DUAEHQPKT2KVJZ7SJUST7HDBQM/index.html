<html><header><meta charset="utf-8"><title>65"巨型Plasma落「牆」</title></header><body><h1>65"巨型Plasma落「牆」</h1><p>見無無聊聊上華記搵Sales吹水，一入門口，點解多咗面牆嘅？原來係Panasonic部TH-65PHD8落咗場先真！佢係現時香港買到最大部嘅Plasma，新機落場價$99,800，真係就算你畀得起錢買，都要有番個上千呎客廳先襯得佢起！畫質方面，1,366×768解析度配3,000:1高對比度，試機時仲插埋日本衞星電視BS台播「高清波」！滑淨冇爆格，用佢嚟睇世界盃仲得了嘅！第一時間捉住個老死Sales強問話；世界盃帶Friends上嚟睇波得唔得先？佢話睇就冇問題，不過煙、酒水、食品就唔准帶入場！哦，都諗得過喎！正所謂唔買，大家都得閒上去睇吓、感受吓！<br><br>記者：朱崇德<br><br>（b）華仁會（68138833）<br>地址：旺角花園街75-77號花園商業大廈3樓</p></body></html>