<html><header><meta charset="utf-8"><title>　　小賭王親證老婆有喜 - 李八方</title></header><body><h1>　　小賭王親證老婆有喜 - 李八方</h1><p>恭喜！恭喜！繼超人誠哥四索得男孫之後，跟手就輪到賭王做第一任阿爺，事關小賭王何猷龍，噚日終於親口同八方證實，嬌妻羅秀茵有喜，佢就快做老竇喇！之不過講到預產期，就繼續口密，但係講得出來，睇怕都過咗三個月，即係個B應該係狗仔或者狗女啦！<br> 噚日上市商會搞午餐會，八方一見到主人家何猷龍，即刻上前問佢幾時先肯公開報喜，本來諗住佢都係繼續封口，點知佢笑笑口話：「幾時都得啦！」係囉，開心事又使乜收收埋埋呀！<br> 講到最開心，睇怕都係賭王何鴻燊，事關佢雖則有四個老婆，仔女十幾個，但佢同元配黎婉華嘅獨子猷光，喺81年同老婆SukiPotierHo不幸車禍過身，只係剩低兩個女（家華同家文），太公佢都做咗兩任（家華生咗兩個女），但講到做阿爺，呢鋪都係第一次，所以唔理呢胎生仔定女，都係賭王第一粒內孫，唔怪之得呢排賭王一講到抱孫做阿爺，就眉飛色舞啦！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>