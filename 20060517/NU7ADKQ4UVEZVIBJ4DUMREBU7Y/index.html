<html><header><meta charset="utf-8"><title>黃沙夫妻撻著火<br>邵美琪、黃德斌直認有Feel</title></header><body><h1>黃沙夫妻撻著火<br>邵美琪、黃德斌直認有Feel</h1><p>黃德斌憑無綫劇集《火舞黃沙》中飾演宋東陽而人氣急升，就連私生活也被大起底。已有同居女友的他，被傳追求劇中老婆邵美琪，昨日一對緋聞情侶接受電台訪問時齊聲否認拍拖，但就表示對對方有好感，邵美琪更直指黃德斌符合她理想對象的條件。</p><p>無綫重頭劇《火舞黃沙》自播出後深受歡迎，連帶劇中一些多年來默默耕耘的演員亦突然人氣急升。黃德斌在無綫多年，今次憑《火》劇中飾演性無能的宋東陽而人氣急升，頻頻接受傳媒訪問，更與劇中飾演其妻的邵美琪（Maggie）傳出緋聞。</p><p>讚女方令人舒服</p><p>這對緋聞情侶昨日一早到新城接受訪問，被問及緋聞時，黃德斌笑言只當娛樂新聞一則，而邵美琪則鄭重否認，並笑說：「梗係唔係啦，真係激死呀。」<br> 黃德斌已有同居女友，問他與邵美琪傳出緋聞，女友可有向他大興問罪之師？黃德斌表示不欲多提女友，並說：「女友真係冇乜好講，我同Maggie私底下好friend，大家係一般嘅朋友，不過我哋兩個都係唔多講嘢嘅人。」那麼他對Maggie可有感覺？他坦言對女方有感覺，還說：「因為佢喺戲入面做我老婆嘛，佢畀人有一種好舒服嘅感覺。」在旁的邵美琪聞言亦附和黃德斌的看法。</p><p>讚男方乖而聽話</p><p>問到邵美琪黃德斌可是她的理想對象？她笑說：「會㗎，同佢合作之後覺得個人好乖，同好聽話。」可是當問及黃德斌近期人氣急升，女友可戥他高興時，他再次強調說：「女友方面真係唔講喇，佢亦冇特別戥我開心。」<br> 對於有報道指黃德斌拍攝《火》劇與邵美琪自拍兼為對方揸相機拍照，黃德斌表示拍照是他的興趣，還顯得有點不耐煩地說：「唔通𠵱家你影佢，佢又影你，就等如媾佢咩？」<br> 採訪、攝影：張俊銘</p></body></html>