<html><header><meta charset="utf-8"><title>嘩嘩妝物：防暗瘡慕絲極爽鬥波無油光</title></header><body><h1>嘩嘩妝物：防暗瘡慕絲極爽鬥波無油光</h1><p>相信唔少女生都會有以下經歷：晨早流流返工，塊面白滑無油光，非常省鏡；一到食晏時間，面泛油光，即時匿入廁所起勢印面油；放工時候，面龐好似打咗層蠟咁，令到可以揩啲面油出嚟煎蛋！用面油紙吸油只係治標，治本之法係選用適當嘅控油產品，既不用印油，又可減少油脂分泌，好過你日印夜印啦！<br><br>記者：盧家蕙　攝影：何家亮<br>Model：Tania、Fionna、LinFromSalvador</p><p>測試方法</p><p>1.方便度：觀察各產品的使用方法，睇吓夠唔夠方便。<br> 2.即時感覺：每位model各自挑選兩個品牌，直接塗上左右兩邊面上，並說出即時感覺。</p><p>3.控油度：靚女們曬住玩沙灘波後1小時，以面油紙逐一印上，從吸出的油份中測試其控油效果。<br> （以★★★★★為最高分）</p><p>毛孔戴softlens</p><p>賣點：ettusais隱形毛孔護膚霜能把過多油脂網住並轉化成霧光薄膜，散亂光線，令毛孔不顯眼，就像給肌膚加咗softlens一樣。$130/7g<br> 質地：粉狀<br> 方便度：★★★1/2★<br> 即時感覺：★★★1/2★<br> 控油度：★★★★1/2★</p><p>保濕消炎抗氧化</p><p>賣點：IPSA零毛孔精華素提供高效保濕及控油，可即時收細粗大毛孔，具抗氧化及消炎功能。$260/13g<br> 質地：乳霜<br> 方便度：★★★★<br> 即時感覺：★★★★1/2★<br> Fionna：「乳霜狀初時塗上有點𣲷，吸收後就好乾爽，有保濕感覺。」<br> 控油度：★★★★1/2★</p><p>戶外必備<br>阻隔污垢防暗瘡</p><p>賣點：SOFINAVERYVERY淨化毛孔慕絲可預防毛孔形成暗瘡和粉刺，更可均勻覆蓋毛孔，防止粉底或污垢滲入毛孔。$250/15g<br> 質地：慕絲狀<br> 方便度：★★★★<br> 即時感覺：★★★★1/2★<br> 控油度：★★★★★</p><p>針對T-Zone位</p><p>賣點：blissinstantmattification專門針對T-Zone油光，能即時收細粗大毛孔及防止毛孔被油脂堵塞。$340/15ml<br> 質地：半粉啫喱狀<br> 方便度：★★★<br> 即時感覺：★★★<br> Tania：「完全冇味，唧出來係啫喱狀，吸收後變成粉末，黏黏哋。」<br> 控油度：★★★</p><p>天然成份治油光</p><p>賣點：FANCLT區控油精華素含多種天然成份，不怕抽乾水份，早晚使用具護膚功效，減少惡性脂肪酸形成，根治油光問題。$118/8g<br> 質地：啫喱狀<br> 方便度：★★★★<br> 即時感覺：★★★★<br> Lin：「冇味，由於水狀質地，所以好快吸收晒，不過咁細支好快用晒喎！」<br> 控油度：★★★1/2★</p><p>最索最幽香</p><p>賣點：BIOTHERM淨膚清爽瞬間去油光露能收緊毛孔，平衡油脂分泌及有效潔淨舒緩皮膚不適。$200/20ml<br> 質地：水狀<br> 方便度：★★★★★<br> 即時感覺：★★★★<br> 控油度：★★★★</p><p>Shoplist</p><p>bliss　34211966<br> IPSA　22658332<br> ettusais　31021606<br> SOFINA　28936417<br> BIOTHERM　29722334<br> FANCL　82232625</p></body></html>