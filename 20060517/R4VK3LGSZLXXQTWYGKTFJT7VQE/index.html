<html><header><meta charset="utf-8"><title>雅子妃陪女去旅行</title></header><body><h1>雅子妃陪女去旅行</h1><p>日本德仁太子同雅子妃嘅掌上明珠愛子，上月入讀幼稚園，噚日喺媽咪陪同下，跟學校去東京新宿御園旅行。佢着起校服，同一般細路仔冇乜分別，但係被傳媒包圍，就有少少緊張。雖然天公落咗場雨，不過愛子跟同學一齊玩扮火車遊戲，又同媽咪合作玩運球遊戲，仲齊齊坐喺樹底下食便當。愛子有可能承繼皇位，將來壓力好大，佢有個快樂童年都好。<br> 法新社</p></body></html>