<html><header><meta charset="utf-8"><title>　　肥龍被屈送Hi-Fi忽然謙虛 - 李八方</title></header><body><h1>　　肥龍被屈送Hi-Fi忽然謙虛 - 李八方</h1><p>漢華中學間新校舍就嚟起好，肥龍都好畀面呢間左校，噚日特登去主持平頂儀式，仲參觀間學校嘅設施。佢哋行到間大禮堂時，八方隱約聽到有漢華高層乘機「敲詐」肥龍，話可惜個禮堂仲爭個音響，不如將肥龍屋企套Hi-Fi捐畀學校啦！<br> 肥龍咁畀面嚟參加，你班友仔仲要屈佢部靚Hi-Fi，佢梗係睬你都儍啦！心裏面忍唔住狂孖叉班左仔嘅肥龍都算好脾氣，好謙咁話，佢屋企部H-Fi啲軟件都ok，但啲硬件唔係好得，唔好獻醜啦。<br> 漢華高層葉國謙話，估計學校九月就開得學，到時舊漢華除咗中二、中三兩級，其他嘅學生都會搬嚟新漢華。謙哥又話，馬力前排整親隻手嘅神經線，𠵱家喺內地養緊病，所以呢排大家見唔到佢囉。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>