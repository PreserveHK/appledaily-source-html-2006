<html><header><meta charset="utf-8"><title>數碼影音：新一代JVC硬碟DV　拍16:9大導上身</title></header><body><h1>數碼影音：新一代JVC硬碟DV　拍16:9大導上身</h1><p>手提DVJVCEverioG系列之所以成為潮人必備玩意，除咗係機身型仔輕巧，最重要係佢內置硬碟，唔使換碟就可以任拍任玩；最新推出嘅GZ-MG37（30GB）同GZ-MG27（20GB），最長可以拍足37個鐘影片，或數千張相片都無問題，加上全新設計嘅16:92.7吋大芒，仲可以拍埋16:9影片，過癮度有如導演上身！<br><br>記者：許福合<br>攝影：伍慶泉<br>ImageGirl：Mandy</p><p>2.7吋芒拉闊16:9</p><p>新機分GZ-MG37同GZ-MG27，前者配備30GB硬碟，後者就係20GB，兩者功能大致相同。EverioG系列被列入潮人玩意，自然特別注意其外形，筆者就將GZ-MG37與上代嘅GZ-MG70拍埋作個近身比較，大小兩者相差不遠，明顯嘅分別係新機用上16:9嘅2.7吋芒，而旁邊特設控桿，具備4向快速功能選擇，比舊機要喺機身慢慢搵方便好多。新機用上220萬像素CCD，能夠真正拍攝到4:3或16:9比例影片，絕非一般機種剪裁畫面嘅做法，畫面可以更為穩定清晰，而相片像素亦可達200萬，以DV來講亦算唔錯。</p><p>32倍光學變焦</p><p>至於攝錄時間，以高容量GZ-MG37為例，內置30GB硬碟，以「經濟」模式拍攝，最長可達37小時30分鐘，若想質素好啲，仲有4個模式可選，最高達DVD質素嘅「超細緻」模式（720×576），亦可有7小時10分鐘長度，用家大可因應需要選擇。新機備用32倍光學變焦，企定定就可以取得靚景拍攝，搭埋數碼變焦最高可達800倍！實際操作起來，感覺同一般DC一樣簡單易用，只要按下錄影就可拍攝。轉去重播模式，每段影片或相片都會設有預覽圖示，用控桿點選就會播放，操作完全無難度。</p><p>12倍高速過片</p><p>一般用家對拍完影片如何處置最為頭痛，今次JVC就預備咗2個方案。方案1係將影片傳回電腦儲存或燒錄，新機更特別改善傳送速度，使用USB2.0可以高達12倍速將影片傳回電腦，60分鐘影片約需5分鐘便完成。方案2係JVC將會推出一部專為EverioG系列而設計嘅CU-VD10燒碟機，完全不經電腦處理，只需經USB2.0接駁上EverioG就可選擇要燒錄影片。</p><p>動靜測試</p><p>PROFILE</p><p>硬碟容量：GZ-MG37（30GB）GZ-MG27（20GB）<br> 感光元件：1/6"CCD<br> 變焦：32倍光學/800倍數碼（最高）<br> LCD：2.7吋<br> 相片大小：640×480<br> 體積：68×69×109mm<br> 重量：340g<br> 查詢：JVC（27328220）</p></body></html>