<html><header><meta charset="utf-8"><title>　　積金局大PR換馬 - 李八方</title></header><body><h1>　　積金局大PR換馬 - 李八方</h1><p>近排市況好番啲，轉工嘅音樂椅又嚟喇，好似強積金管理局嘅公關阿頭Selina羅黃少眉，今日lastday，之後會去旅行唞吓先，今日同事會同佢食飯farewell。羅太之前做過醫管局，喺積金局就做咗三年，舊年一連串叫市民多啲關心自己強積金供款嘅推廣宣傳，羅太都花咗唔少心思。<br> 積金局未公布接替羅太嘅人選，暫時會由行政部主管姚紀中睇住外事部。姚紀中之前係AO，做過衞生福利及食物局副秘書長，又被借調做過出口信用保險局總監。<br> 其實積金局都有唔少前高官，例如執法部執行董事李樹榮之前係運輸署助理署長，唔知接任羅太嘅會唔會又係前高官呢？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>