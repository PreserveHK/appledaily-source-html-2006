<html><header><meta charset="utf-8"><title>公司執笠留陰影<br>楊采妮教扮靚當玩票</title></header><body><h1>公司執笠留陰影<br>楊采妮教扮靚當玩票</h1><p>楊采妮多年前曾與前男友開設形象設計顧問公司，惜在多次發生財債問題後結業，楊采妮昨日獲無綫邀請以導師身份教授一班新主播形象改良技巧，她表示一直對形象設計工作有興趣，但僅限於玩票性質無意再開設公司。</p><p>昨日在將軍澳電視廣播城舉行的「無綫收費電視娛樂新聞台主播訓練課程之形象改良班」，楊采妮以導師身份向八位主播講解有關穿衣、配飾及髮型等扮靚之道。<br> 楊采妮年前曾經放棄娛樂圈工作，與前男友邱韶智開設形象設計顧問公司，可惜愛情事業皆失意，采妮需重返娛樂圈，不過仍有以兼職形式擔任形象顧問，早前就曾與Bossini合作。</p><p>編製課程</p><p>楊采妮昨日在近兩個小時的課程中，逐一了解八位主播平日打扮的喜好，然後再向學員提供一些可打扮貼士，楊采妮說：「其實以前都讀咗好多同衣着有關嘅課程，自己亦有編製成套有關嘅課程，𠵱家耐唔耐都有做番呢啲工作，好似之前同Bossini合作咁，亦都有以私人性質幫幾個好朋友買衫打扮，好開心今次無綫搵我做呢方面嘅工作。」</p><p>全職藝人</p><p>楊采妮被問到日後可有興趣再開設形象設計顧問公司或開班授徒？她說：「我諗開公司就未必需要喇，不過有機會出去講吓呢方面嘅課程都唔錯嘅，對於我嚟講係好好玩嘅，不過就唔會做長期班啦，因為我𠵱家正職係藝人。」<br> 採訪、攝影：卓美娟</p></body></html>