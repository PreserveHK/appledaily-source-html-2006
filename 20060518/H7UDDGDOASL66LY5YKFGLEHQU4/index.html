<html><header><meta charset="utf-8"><title>Yumiko遲到勁舞賠罪</title></header><body><h1>Yumiko遲到勁舞賠罪</h1><p>鄭希怡（Yumiko）昨日出席在中環舉行的「HPiPAQPDAPhone」發布會，Yumiko以新歌《狼女》的造型出場，穿上背心短裙，並即場載歌載舞，雖然Yumiko姍姍來遲，不過一輪勁歌熱舞後，當然沒有人會責怪她。</p><p>BraTop係秘密武器</p><p>Yumiko其後不停道歉，她解釋：「其實我喺隔籬條街整頭之嘛，點知去錯地方，出面又橫風橫雨，我又着得咁少，唔想着成咁喺條街度走來走去，所以咪搞到遲到。」Yumiko表示因為《狼女》這首歌，所以招來這次的工作機會，她說：「因為呢個客戶好鍾意我呢個造型，所以搵我做嘉賓，不過MV入個bratop就唔係吓吓都會着，係秘密武器。」<br> 採訪、攝影：胡比</p></body></html>