<html><header><meta charset="utf-8"><title>黃百鳴抵康城醫肚</title></header><body><h1>黃百鳴抵康城醫肚</h1><p>黃百鳴都有去康城影展，佢噚日香港時間早上六點幾（即法國時間前晚深夜），一支公孤伶伶喺康城街頭遊蕩，好似想四圍搵嘢食，不時喺餐廳前睇門口嘅餐牌，好彩當時街頭仲好熱鬧吓，最後黃百鳴入咗一間餐廳，好似點咗意大利粉嚟食。可能佢好肚餓，食咗大約15分鐘就急急腳埋單走人，認真有效率。</p></body></html>