<html><header><meta charset="utf-8"><title>　　律師會處女新書面世 - 李八方</title></header><body><h1>　　律師會處女新書面世 - 李八方</h1><p>香港律師會舊年同TVB合作製作咗兩輯《百法百眾》，好多觀眾睇完後大讚，話幫佢哋增長咗唔少法律知識。律師會見反應咁理想，再斬四両，除咗同TVB製作第三輯《百法百眾》，仲將之前兩輯內容集結成書，寫咗律師會有史以來第一本著作。<br> 書名同節目名一樣，雖然只得二百幾頁，但編咗近80個案例，全部引經據典，講明出自本港法例邊章邊節，比電視版更詳細。律師會理事熊運信話，本書有近70位律師參與編寫或搜集資料，預計每本賣70蚊，最快五月底推出，到時本港各大書局同便利店都有售。<br> <br> 傳真︰2623-9278<br> 電郵︰pf_lee@appledaily.com</p></body></html>