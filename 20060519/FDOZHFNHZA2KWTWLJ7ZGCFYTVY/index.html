<html><header><meta charset="utf-8"><title>花𡃁Can：隨時轉款彩繪襯衫型爆</title></header><body><h1>花𡃁Can：隨時轉款彩繪襯衫型爆</h1><p>N年前，紋身畀人感覺等同黑社會，今日，紋身等於潮，等於藝術，連明星御用紋身師Gabe都話：「近排多咗好多OL嚟，好多仲專揀胸部、patpat等私隱地帶紋身。」OL都撐足見普及程度爆燈。不過紋身話晒跟足一世，怕後悔又想搶收視，可先試玩洗得甩嘅bodypaint，顏色多像真度高，試過度過先紋真嘢，先算精明。<br>記者：陳慧茵<br>攝影：何家亮<br>Model：Angela,Clarisa（Salvador）<br>示範：Maggie，Bart（OasisBeautySchool）</p><p>款多唔難學</p><p>以往彩繪通常應用於fashionshow，款式以誇張為主，外國更視彩繪為藝術，被畫者裸體不特止，畫滿全身再在街頭表演也是等閒，香港當然無咁激，不過亦有新娘會於結婚當日請師傅在心口、背部等畫圖案。擁有多年彩繪經驗的Bart亦直言：「夏天好多女仔鍾意着bikini，佢哋都想其他人望多兩眼，最直接方法係紋身，但紋身係一生一世，圖案亦有可能過時；而彩繪唔難學，學識後仲可以經常換款。」</p><p>即check彩繪step</p><p>彩繪分兩種，有倒模紙嘅好易學，自行勾勒圖形就要考個人功力。</p><p>近年興彩色</p><p>對貪靚女仔嚟講，畫彩繪最好梗係似真紋身之餘又無後顧之憂，圖案及顏色都要夠潮，星級紋身師Gabe教路：「除咗單色紋身外，近年多咗好多人紋彩色圖案，天藍、粉紅、薄荷綠、金黃、粉紫都好興，紋嘅位置最普遍係腳眼、腰、大脾、手臂、膊頭等，至於圖案就因人而異。女仔通常鍾意細幅啲嘅，花、蝴蝶呢類都好常見。」</p><p>繪花工具</p><p>潮人圖案</p><p>如果唔知想畫乜上身，大可以參考圈中潮星身上圖案，就知近期最興玩邊款。</p><p>彩繪＝雙向藝術</p><p>想學彩繪</p><p>OasisBeautySchool攝影及時裝化妝文憑課程中約有30小時教授BodyPaint及HENNA繪花技術，另6月初亦會開設人體繪花短期課程，睇完心思思想學就要留意喇。<br> <br> 人體繪花短期課程<br> 費用：$1,980<br> 查詢：31827789<br> 內容：認識繪花物料、自製簡單圖案模、上色技巧、顏色運用及修飾圖案方法等。　<br> 備註：全期12小時（4堂）<br> </p></body></html>