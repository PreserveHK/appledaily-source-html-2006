<html><header><meta charset="utf-8"><title>拍世盃節目認識足球</title></header><body><h1>拍世盃節目認識足球</h1><p>梁慧嘉近期正忙與「六師弟」林子聰及Keyman馬啟仁一起拍攝有線的《世界盃攪攪震》節目，對足球全無認識的Viann說：「睇開波嘅球迷，世界盃必定會睇，而如何吸納些平時唔睇波嘅人去睇，我就是扮演一個對足球完全沒有認識，但又想知道足球到底是甚麼東西的角色。」</p><p>希望英格蘭有好成績</p><p>Viann坦言，由於屋企無人看足球，身邊的男性朋友亦非足球狂熱分子，故以前對足球的知識是零，要到做節目後，才知道足球一些很基本的知識；她說：「基本上，我是做了節目後才知道界外球及12碼是甚麼，但這也沒所謂，因為我在節目就是要做一個對足球完全沒認識的女仔，希望透過我問些關最簡單及基本的足球問題，從而吸納平時沒有看開足球的男女，投入世界盃的熱潮。」<br> 近日除忙於拍攝外，一有時間便向專業評述員Keyman了解世界盃形勢及發掘靚仔球星，她說：「近日經常翻看有關足球的雜誌同書籍，希望從中搵到些靚仔球星，當見到碧咸真有眼前一亮的感覺，講真，碧咸確實幾靚仔，至於意大的前鋒托迪也不錯，他很有拉丁人的味道。」<br> 「今屆世界盃會捧邊隊？由於足球知識有限，真的答不出，但我會比較留意英格蘭同阿根廷，據講兩隊近幾屆大賽都差些少運氣，而佢哋係足球強國，希望佢哋今屆賽事能夠有好成績！」Viann最後說。</p><p>梁慧嘉小檔案</p><p>英文名：Viann<br> 出生日期：23/11<br> 身高：1米72	體重：49公斤<br> 現職：有線世界盃攪攪震主持；06有線世界盃Angel<br> 學歷：香港理工大學物理治療系畢業<br> 電影：《打雀英雄傳》、《春田花花同學會》、《得閒飲茶》、《重案黐孖Gun》等</p></body></html>