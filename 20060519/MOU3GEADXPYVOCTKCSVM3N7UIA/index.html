<html><header><meta charset="utf-8"><title>拍劇爆肚揭臭史<br>舒淇大鬧馮德倫孤寒縮骨</title></header><body><h1>拍劇爆肚揭臭史<br>舒淇大鬧馮德倫孤寒縮骨</h1><p>馮德倫（Stephen）竟然背住女友莫文蔚與舒淇拍拖偷情？非也，原來Stephen跟舒淇拍拖纏綿，是拍攝無綫處境劇《老馮日記》，當中更關乎一個玉墜，最終舒淇識破Stephen的陰謀而對他大打出手，更爆肚大罵Stephen孤寒縮骨，令他十分尷尬。</p><p>由馮德倫自編自導自演的《老馮日記》，每一集都出動其圈中好友客串演出，Stephen於頭三集都加入自虐的橋段，包括遭何超儀狂鬧、與王敏德互毆、被人掟奶茶弄污衣服等，而明晚播出的第四集，更特別邀得金馬影后舒淇擔任女主角，飾演他的前度女友，二人更因為一個鏈墜而大打出手。</p><p>爭玉墜打架</p><p>Stephen與舒淇在98年合作《美少年之戀》時曾傳出緋聞，今次Stephen邀得舒淇飾演他的前度女友，但因為Stephen遺留了一個對他很重要的玉鏈墜在舒淇家中，所以才千方百計謀求復合希望取回鏈墜。<br> 不過此陰謀被對方識破，舒淇發爛渣而動手打他，兼破口大鬧。馮德倫表示被舒淇大鬧的戲是任由對方自由發揮，所以舒淇將平時對他這個老友的諸多不滿一次過發洩出來，並大鬧他孤寒及縮骨。</p><p>真面目任睇</p><p>對於舒淇真情流露的對白，Stephen笑說：「因為我係任由佢自由發揮咁鬧，所以佢鬧完我先知原來自己喺佢心目中有個咁嘅形象。」問他現實是否真的很孤寒，Stephen笑說：「有好多人都對我有咁嘅評價。」至於劇中有幾多真實之處？Stephen說：「我同舒淇拍拖就梗係唔係真啦，但入面都有好多真嘢。」<br> 撰文：馮美茵</p></body></html>