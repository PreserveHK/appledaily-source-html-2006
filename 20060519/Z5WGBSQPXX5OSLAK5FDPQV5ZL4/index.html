<html><header><meta charset="utf-8"><title>朴恩惠、仔仔唔夾口供</title></header><body><h1>朴恩惠、仔仔唔夾口供</h1><p>朴恩惠噚日由韓國飛抵台灣出席偶像劇《Silence深情密碼》記者會，見到同劇演員周渝民（仔仔）時即刻好開心，問佢兩個嘅咀戲會唔會令仔仔女友徐熙媛（大S）呷醋，仔仔即刻回答話唔會，但朴恩惠居然話：「大S看起來人很好，應該不會吃醋，不過我還是覺得與仔仔拍吻戲很對不起她！」</p></body></html>