<html><header><meta charset="utf-8"><title>包機取消菲傭難返港　僱主怨航空公司無通知</title></header><body><h1>包機取消菲傭難返港　僱主怨航空公司無通知</h1><p>讀者關小姐投訴，其菲傭早前以二千八百元，從旅行社購買港聯航空公司來回香港及菲律賓老沃的機票。關小姐說：「我個工人原定四月十九日九時四十分搭飛機喺老沃返香港，但去到機場先知取消咗航線，要另一間公司安排返港。」</p><p>被迫臨時請假</p><p>擾攘大半天，其菲傭仍未能即日回港。關小姐說：「我位工人等到下午五點，先確定最快要第二日走，仲要改去馬尼拉機場搭。我工人被迫額外畀錢，好辛苦坐十個鐘頭長途巴士，趕去馬尼拉。因為菲傭返唔到嚟，搞到我要臨時請假。最難接受係，港聯喺四月十二日開始停飛呢條航線，但十九號嘅乘客都冇人通知到，事後連道歉信都冇封。」<br> 港聯航空回覆本報，指往返香港及老沃為包機服務，因遭其他航空公司向菲律賓政府反對，致營運申請未獲批核，航線於四月十二日開始取消，乘客的直接額外開銷，公司願作賠償。<br> 檔案編號：0420027</p><p>話你知：包機價廉服務欠穩定</p><p>消委會發言人指，該會未曾接過包機航線的投訴。而旅遊業議會主席何麖霆說：「旅客最好買定期航線嘅機票，因多數係國營或有實力航空公司提供，航權談判差唔多係政府層面，有保障好多，但包機雖然可能平啲，但服務冇咁穩定，特別係涉及落後國家嘅航線，有問題機會可能高啲，因佢哋未必咁守承諾。」<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>