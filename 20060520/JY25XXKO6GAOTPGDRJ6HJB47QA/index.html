<html><header><meta charset="utf-8"><title>白條子新Band</title></header><body><h1>白條子新Band</h1><p>前兩年中興過一批美國新搖滾代表隊伍，當中以BRMC（BlackRebelMotorcycleClub）我最喜歡，原先對佢哋麻麻哋，經過親愛嘅編輯極力推薦下，終於放低一向唔好BandSound，尤其係新樂隊嘅成見。之不過BRMC對上一次出碟後都成年無乜動靜，反而另一隊TheWhiteStripes嘅主腦JackWhite有大動作：撇低MegWhite另組一隊新樂隊TheRaconteurs出碟，唔，都值得期待喎。係因為懶因為點忙都好，未有時間買TheRaconteurs新碟，但派台歌〈Steady,AsSheGoes〉一出首周即打入英國細碟榜No.4位置，大碟《BrokenBoySoldiers》亦順利榮登英國大碟榜亞軍寶座，唔理係咪一陣Hype大家趁墟，都要快快買番隻聽個究竟。單睇大碟封套同造型照就O過OK，化妝造型完全貼晒題旨，絕對激得起購買慾望，一向都覺得JackWhites唔靚仔但有型，有啲位仲幾似JohnnyDepp㖭！</p></body></html>