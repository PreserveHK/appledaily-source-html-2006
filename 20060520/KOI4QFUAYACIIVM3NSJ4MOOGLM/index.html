<html><header><meta charset="utf-8"><title>開季Tee：日牌潮TeeUC最炒得</title></header><body><h1>開季Tee：日牌潮TeeUC最炒得</h1><p>一個裏原宿，來來去去得嗰幾個牌子，就翻雲覆雨權傾潮界差唔多整整一個10年；當中兩大龍頭UNDERCOVER同Bape亦同時間今年於香港落腳開咗專門店，但水貨界依然長做長有，點到你唔服?!服唔服都好，明買明賣、有價有市，百貨有百客，皆大歡喜圓滿結局就最好。今期，水貨界依然以UC略略領先，盾哥魔力的確沒法擋。<br><br>記者：吳小明　攝影：陳陶鈞<br>Model：Chinsky&amp;Jay@StarzPeople　<br>1MakeUp&amp;Hair：EllyWong</p><p>當炒4牌<br>UC最值租</p><p>行貨賣，水貨賣，專門店有，Joyce又有，UC款式前所未有咁齊，但炒得起「值租」款當然以罕字為先，乜乜別注肯定有價過普通款式多多聲。</p><p>mastermind價高企</p><p>設計師本間正章認真具生意眼，款款做一件半件，手快有手慢無，諗多陣就要捱貴貨。</p><p>9號仔9周年</p><p>9號仔今年向美式HeavyMetal班霸GunsN'Roses取經，造型抄到其主音AxlRose十足十，但無乜人理；反而其9周年復刻Tee系列就絕對有承接力，9號仔9周年喎，有今生無來世，Fans梗係捧場啦。</p><p>猿人平穩過渡</p><p>BapeStore開舖係威係勢，但水貨店嘅貨返得快成3個禮拜，一樣有位走。</p><p>T恤王晒珍藏件件過千<br>UC王Cody</p><p>新一代水貨天王，最愛UC，當然儲埋唔少罕嘢。</p><p>Bape王Dary</p><p>Bape水貨界開山老祖Dary儲落大把，真要開倉睇點止3件咁少，晒些少應吓景等大家恨吓咁囉。</p><p>Graphic王John</p><p>John身為平面設計人，愛的都是設計團隊作品，最愛當然是TheDesignersRepublic，響晒朵享譽平面設計界多年，John的風格都深受佢哋影響。</p><p>Shoplist：<br> （A）Anytime（23117390）銅鑼灣謝斐道518號地下D舖<br> （D）DAY（28387891）銅鑼灣總統商場地下28B號舖	<br> （DM）D-mop（22034130）銅鑼灣京士頓街8號地下ShopB<br> （J）Joyce（28101120）中環新世界大廈地下16號<br> （LC）LaneCrawford（21183668）金鐘太古廣場L1</p></body></html>