<html><header><meta charset="utf-8"><title>死蠢</title></header><body><h1>死蠢</h1><p>去影碟店，《黑社會》DVD80多元、《無極》竟然又賣80塊錢。結果買了《恐懼鬥室》$49。《恐》是小製作，但食腦，Cult得很，這$49花得痛快。有時唔使錢反而累事，尤其是衰「有衣食」，上星期借咗隻《阿嫂》看，無飛片捱足個半小時，折磨。爛片賣得貴雖然荒謬，但還是可用「供求」來解釋，《達文西密碼》幾多人仆去睇。</p><p>有些人任何事都以市場經濟去解釋，於是話港台最好收檔，這不是迷信，就是死蠢。剛看了抽象大師MarkRothko畫展，尖嘴香港藝術館點屎法，有空再談，但要經典巨作千里迢迢來港露真身，做義工（周三免費、平收$10），辦教育開民智，就不是商業/利益上計算得到的。港台節目一樣，多聽商營電台財經演員，試聽聽港台的（好多講真話的只上港台），你該明白藝術展覽、NGO、港台的存在價值了。網上撩事谷見到有人問：「我男友淨係掛住打機，點算？」有網友答曰：「即係話你仲差過部機囉。」信自由市場？係囉，用佢嚟解釋感情吖笨。</p></body></html>