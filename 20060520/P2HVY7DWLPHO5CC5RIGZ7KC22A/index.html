<html><header><meta charset="utf-8"><title>Bid潮物：少爺占變拍賣官Bid爆i.t潮舖擺設</title></header><body><h1>Bid潮物：少爺占變拍賣官Bid爆i.t潮舖擺設</h1><p>一般時裝舖頭的擺設及家具都絕對係有得睇無得買，是以唔少愛屋及烏的忠心Fans愛衫之餘，癲起上嚟將自己屋企複製到好似心愛品牌的舖頭風格亦好閒；最明顯莫過如Margiela門徒，小記認識幾位愛「馬字」嘅行家唔單止買家具時會專揀白色，中毒最深嘅一批真係會將全屋家具髹白，都咪話唔堅！不過今勻以下幾個品牌如X-girl、ZooYork及Carhartt的Fans有福了，因為i.t首次搞潮牌拍賣會，賣嘅唔係衫，而係旗下牌子的店舖擺設，所有拍賣所得款項將捐願望成真基金，買到潮牌物又做埋善事，呢趟Bid得過喎！<br><br>記者：吳小明　攝影：陳鋾鈞</p><p>少爺占變身拍賣官</p><p>這個i.t潮Bid會將於明日下午4時於加寧街細i.t舉行，請來少爺占主持，阿Jim話應承做今次拍賣官之前，未知道甚麼品牌會擺出來Bid，而係拍攝當日先知，一睇到有張震嶽海報同埋X-girlMonchhichi公仔，馬上有啲後悔應承咗咁話喎（做拍賣官無得Bid）。（全部貨品底價由$100元Bid起）</p><p>阿占Donald推介！</p><p>記者推介！必搶X-Large簽名海報</p><p>其他潮貨</p><p>同場加Bid：SiLLYTHINGArtist私藏物</p><p>i.t潮Bid會<br> 日期、時間：明日下午4時開始<br> 地點：doublepark（25040032）銅鑼灣加寧街6-10號地下<br> 參加辦法：帶同5月13日至21日於各i.t購物滿$200發票到場，即可參加。</p></body></html>