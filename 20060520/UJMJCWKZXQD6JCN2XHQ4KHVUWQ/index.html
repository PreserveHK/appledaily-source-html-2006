<html><header><meta charset="utf-8"><title>危險期未過　家庭陷困境<br>電纜爆炸技工變火人</title></header><body><h1>危險期未過　家庭陷困境<br>電纜爆炸技工變火人</h1><p>二十八歲電力裝置技工許俊年，日前在尖沙嘴一宗電錶房爆炸意外之中，慘被烈燄燒至重傷，仍在深切治療部留醫，醫生已替他進行手術，去掉死皮。目前，俊年因要插喉呼吸，暫時未能開口說話。俊年的母親許太連日來則在醫院守候，弄至憔悴不堪。無法為兒分擔痛楚的慈母，只能誠心向上天許願：「希望個天對我個仔好啲，等佢快啲好番。」</p><p>許太對記者說，現時俊年差不多全身都被包紮，臉部出現腫脹及水泡，眉毛亦被燒掉，但可張開眼睛，由於俊年暫時無法說話，只能寫字表達其感受。<br> 「佢話痛到標眼淚，我惟有輕輕拍佢隻手安慰佢。睇見佢真係好心痛，我𠵱家最擔心佢有細菌感染，因為醫生話一有感染就會好危險。」許太稱，醫生指俊年仍未度過危險期，預計要到本月底傷勢才會比較穩定。<br> 「醫生啱啱同佢全身麻醉，做『洗皮』手術，幫佢清咗啲死皮，我呢排心情都好差，喊到對眼睇嘢都矇查查。」</p><p>全身七成半燒傷</p><p>意外發生於本月十三日，當日早上，俊年偕同另一同事在尖沙嘴廣東道中港中心地庫電錶房工作時發生意外，高壓電纜爆炸，俊年首當其衝，幾乎全身着火，慘被燒至重傷，事後被送往伊利沙伯醫院急救，再轉送沙田威爾斯親王醫院深切治療部留醫，據稱，俊年的表皮逾七成半燒傷，四成半深層至中層皮膚燒傷。<br> 許太表示，俊年在家排行第四，對上有一姊兩兄，對下則有一弟。俊年中三畢業後，曾任餐廳侍應，其後儲錢報讀職業訓練局的電工課程，盼學一技之長。惟自入行後，俊年卻遇過多次損傷。<br> 「佢成日都會整親手腳，但又唔畀我知，怕我擔心，佢要搵食，我唔可以叫佢唔好做，惟有叫佢小心啲，佢都有同屋企人講過話想轉行，因為佢都知呢份工危險。」五十六歲的許太說。</p><p>父母靠子女供養</p><p>許太稱，她與丈夫均已退休，主要依靠子女供養，他們各有負擔，經濟並不寬裕。至於俊年，因為收入並不穩定，有時未能給予家用，但她亦十分體諒。<br> 「佢同細佬一齊喺出面租屋住，負擔都好重，佢又成日開唔足工，𠵱家出咗事，更加有排唔可以做嘢。」許太歎道。<br> 蘋果日報慈善基金有見許家的困境，即時發放一萬元緊急援助金給許太，紓緩其經濟壓力。<br> 捐款編號：C2034<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>