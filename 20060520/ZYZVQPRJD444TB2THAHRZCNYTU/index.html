<html><header><meta charset="utf-8"><title>Fiona愛珠圓玉潤　男女例外</title></header><body><h1>Fiona愛珠圓玉潤　男女例外</h1><p>衞詩、組合Soler及薛凱琪（Fiona）昨日於觀塘出席「Lovlots水晶動物擺件」宣傳活動，吸引大批fans到場支持，而眾嘉賓更獲大會送贈水晶禮品。</p><p>孖住衞蘭儲物</p><p>Fiona表示向來喜歡水晶，家中更設有專櫃擺放，她說：「本身好鍾意水晶，水晶會帶嚟好運，所以我會帶啲手鏈同飾物。」Fiona自言從小對圓形的物體情有獨鍾，問到揀男友會否喜歡較圓潤時，她說：「咁又唔會，我鍾意啲瘦嘅！」<br> 衞詩表示家中也有不少水晶擺設，當中最喜愛貓形水晶，問到她可有其他珍藏時，她說：「有儲開星球大戰嘅人物，每個都要成800幾蚊或以上，家姐都有一齊儲。」衞詩表示近日已積極學普通話，她說：「唔想成日都講英文，而且老師都好認真教我，不過有時啲急口令真係好好笑，搞到老師求我要認真啲。」<br> 撰文：王崇穎　攝影：陳俊強</p></body></html>