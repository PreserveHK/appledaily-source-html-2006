<html><header><meta charset="utf-8"><title>　　窒煲呔變咗擦鞋單雞認衰 - 李八方</title></header><body><h1>　　窒煲呔變咗擦鞋單雞認衰 - 李八方</h1><p>煲呔日前喺立法會大發謬論，解釋乜嘢係親疏論，「單雞」單仲偕聽完之後，無厘頭地讚佢不愧係一個政治家，要向佢好好學習，你話係咪聽到八方火都嚟埋？真係想即刻熄電視。<br> 噚日八方終於唔抵得打個電話畀單雞，佢第一句就話知自己嗰日講錯嘢，佢本來想窒煲呔，話聽佢講咗十分鐘親疏論，都唔知佢講乜，點知佢前後左右嘅同僚，聽到煲呔嘅「說親」偉論後喺度七嘴八舌嘈喧巴閉，佢自己企喺度都開唔到聲講嘢，仲差啲忍唔住笑出嚟，於是衝口而出講錯嘢，收都收唔番。<br> 「講錯咗，有乜所謂，你做特首，口話講和諧，但係就帶頭開火，既然如此，咪最多砌過！奉陪到底，我哋成日都戰鬥慣。」呢幾句先係單雞真心話，煲呔收唔收到？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>