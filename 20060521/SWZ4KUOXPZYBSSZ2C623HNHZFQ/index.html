<html><header><meta charset="utf-8"><title>　　中電阮太教𡃁妹早啲生啦！ - 李八方</title></header><body><h1>　　中電阮太教𡃁妹早啲生啦！ - 李八方</h1><p>煲呔叫大家生多啲，估唔到中華電力常務董事阮蘇少湄（圖）仲勁，佢叫大家要生就早啲啦！噚日喺國際成就計劃搞嘅講座度，有兩個十幾歲囡囡嘅阮太話，好在佢趁後生嗰陣生咗，如果唔係𠵱家叫佢夜晚起身餵奶一定唔得！<br> 八方都好認同阮太嘅見解，但由於噚日聽講座嘅全部都係未夠二十歲嘅𡃁仔𡃁妹，主持人怕大家誤會阮太嘅意思，就強調呢個只係一個非常具前瞻性嘅意見，唔係叫大家即刻去生喎！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>