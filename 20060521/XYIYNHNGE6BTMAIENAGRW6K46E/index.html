<html><header><meta charset="utf-8"><title>今朝免費睇Watoto大合唱</title></header><body><h1>今朝免費睇Watoto大合唱</h1><p>同是小朋友，非洲一群小朋友就沒有香港小朋友般幸運了，因為他們的父母都相繼因愛滋病而離開人世。但他們並沒有失去人生方向，組成了Watoto兒童合唱團，最近更來港與青少年愛滋教育中心及香港細胞小組教會網絡合作，為《希望之聲音樂會》活動演出，為興建容納更多愛滋孤兒而設的「希望村」籌募經費。今天上午在筲箕灣浸信會就有3場演出，免費入場㗎！</p><p>時間：今日8:30am、10:30am及12:30pm<br> 地點：筲箕灣浸信會（西灣河街175-181號）<br> 查詢：28701222<br> 網址：www.ccn.org.hk/watoto/</p><p>現場睇李嘉齡鋼琴表演</p><p>今年是莫札特誕生250周年，世界各地都有不同類型的紀念活動。今日下午於海港城舉辦的「莫札特．飛越250年」音樂比賽，參加者都是由3至18歲的幼童及青少年。主辦方亦邀得於第15屆國際蕭邦鋼琴大賽中獲得殊榮的李嘉齡作現場表演，更會即席與本地唱作人徐偉賢聯合演奏。如果你也正在練習鋼琴，快啲來海港城睇吓大師的演出兼且取吓經啦！<br> <br> 時間：今日3:00pm-5:30pm<br> 地點：海港城港威商場大堂<br> 查詢：21188666</p><p>睇X-MEN展覽換免費戲飛</p><p>《變種特攻：兩極爭霸》在今個星期四上映，心急的X-MEN小擁躉如果等唔切，今日就可以去到旺角朗豪坊參觀X-MEN大型模型展。展覽場上會展出結局篇主角之一「天使」的1:1羽毛巨翼，仲可以俾你企埋去影張靚相。記住呀，如果爸爸媽媽今日喺朗豪坊購物滿$300，就記得提提佢哋可以憑單據換領《變種特攻：兩極爭霸》全球限量紀念品；如果購物滿$600仲可換領5月24日電影首映禮戲飛2張㖭！<br> <br> 日期：5月18-31日11:00am-11:00pm<br> 地點：旺角朗豪坊四樓通天廣場<br> 查詢：21482160</p><p>齊齊學包糭獻愛心</p><p>還有不足兩星期便到端午節，有想過自己親手包隻靚糭應節嗎？唔識？原來中華煤氣連續第7年舉行「萬糭同心為公益」的愛心行動，佢哋開辦咗裹糭班，由煤氣烹飪中心的導師PaulineWong即場示範包糭，上完堂就可以返屋企同家人一齊包糭過節。包完糭仲可以幫公益金籌款，兼且將啲糭於端午節前送到長者及有需要的人士，非常有意義㗎！<br> <br> 裹糭班<br> 上課日期：5月24日鹹肉糭（實習）及紅豆糭（示範）5月25日裹糭（實習）及鹼水糭（示範）<br> 上課地點：煤氣烹飪中心（銅鑼灣禮頓道77號禮頓中心地庫）<br> 查詢：25761535</p></body></html>