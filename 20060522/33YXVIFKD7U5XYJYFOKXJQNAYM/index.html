<html><header><meta charset="utf-8"><title>再生勇士娶得美人歸</title></header><body><h1>再生勇士娶得美人歸</h1><p>【本報訊】「正常人要維持婚姻已經好難，我有信心潘家榮同袁麗詩嘅結合，有比人多100倍嘅耐性、愛心同包容。」在昨日分別患有先天性脊髓肌肉萎縮症及癲癇症的潘家榮及袁麗詩的婚禮上，證婚人高永文醫生這樣祝福二人。</p><p>相戀六年無限感慨</p><p>苦等六年，頭部以下不能動彈的潘家榮，終打動女方家人，成功贏得美人歸，並承諾會對太太袁麗詩至死不渝，讓她每天都開心。<br> 在《結婚進行曲》奏起的一剎那開始，穿上閃亮西裝的潘家榮顯得有點緊張，靜靜地凝視着禮堂的入口等候迎娶準太太袁麗詩的一刻降臨。回想與麗詩相戀的六年，潘家榮無限感慨地說：「呢段日子太多唔可能嘅事發生，我會畀呢啲超乎想像嘅事繼續落去。」<br> 潘家榮說，會盡一切所能令太太永遠開心，而袁麗詩則承諾會照顧夫君一生一世，弄得麗詩的母親不停拭淚，曾反對這段感情的她說，現在只希望他們開開心心、白頭到老，「我初初真係好抗拒，我個女有病，佢都照顧唔到，不過個女同咗佢一齊之後成個人開心晒，佢搵到真愛，我真係無理由再反對。」</p></body></html>