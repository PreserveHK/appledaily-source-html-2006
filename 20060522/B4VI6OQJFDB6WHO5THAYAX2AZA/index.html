<html><header><meta charset="utf-8"><title>花𡃁Can：唔只黑麻麻仲有紫藍綠</title></header><body><h1>花𡃁Can：唔只黑麻麻仲有紫藍綠</h1><p>20年代已崛起的smokyeyes，如此獨特的眼妝風格，至今依然蔚然成風，往日以非黑即褐為主調，有人卻嫌刻板沉悶，近年來更開始選用大膽奪目色彩，不論是深藍、墨綠還是紫紅色，誓要於煙熏眼妝分一杯羹。就算沒有煙花、紙炮，單靠七彩耀眼的smokyeyes，深邃雙眸足以叫你成為眾人焦點所在！<br>記者：盧家蕙<br>攝影：伍慶泉<br>Model：Cherry、Carisa、Sarah（FromQuinModels）<br>Makeup&amp;hairartist：Grace（shuumeura）、Carrie（MakeUpForEver）、Lea（Dior）、Meegan（MaeVon）</p><p>Smokyeyes由男人開始</p><p>雖然化妝係女人的專利，但原來第一代化smokyeyes嘅人物，居然係男人。Meegan話：「Smokyeyes起源於1920掇，代表人物係差利卓別靈，好多人誤以為60年代先開始係錯嘅！」<br> Smokyeyes係指深淺變化明顯、利用暈開（blend）塗抹技巧的眼妝，以前用的顏色，多是黑啡一類，60年代當紅MaryQuant模特兒TwiggyLawson都有搽，80年代則要數麥當娜。近年好多女藝人都化上大大小小的smokyeyes，出show叫「大smoky」，出街搽「小smoky」，再沒為特定時間、場合所限。加上眼影顏色愈出愈繽紛，smokyeyes唔再只係一大pat、又黑又啡嘅年代了。</p><p>紫紅黑嫵媚Cool爆</p><p>近期專行冶艷中性路線嘅何韻詩，每次出台都靠smokyeyes來增加性感，其中cool爆紫紅smokyeyes，亦曾幫佢增添不少女性嫵媚。</p><p>Step</p><p>Lea'sTips睫毛液比眉粉自然</p><p>1.睫毛液掃上眉毛，可比眉粉更順、更貼身自然！<br> <br> 2.好多人認為粉紅色及紫色好難搽，其實只要唔好塗上整個眼蓋，由眼頭至眼尾，由淺入深，營造漸變效果，便不會眼腫腫。</p><p>OnCherry</p><p>（AllfromDior　35211386）</p><p>鮮綠青春無敵</p><p>殺盡老中青港男的Yumiko，人人都讚佢眼睛電力十足，全因鮮色smokyeyes打救咗佢！自認皮膚白滑者，可嘗試以綠為主調的smokyeyes，令你散發如陽光般的燦爛氣息。</p><p>Step</p><p>Grace'sTips控制光影變立體</p><p>1.眼睛幼小又扁長的人，化煙熏眼時可參照cateyes模樣。<br> <br> 2.記緊內眼線要畫得好入，黑色eyeliner同睫毛液也缺一不可。<br> <br> 3.懂得控制光影位，可增強眼部立體感。</p><p>OnSarah</p><p>（Allfromshuumeura　22657582）</p><p>冰藍清涼醒神</p><p>愈上位愈省鏡嘅Joey，最近迷上藍色smokyeyes，對眼即時撐大幾倍，變得神采飛揚。夏日適合化上冰藍煙熏眼，猶如投入汪洋大海裏暢泳一樣，予人清爽暢快感。</p><p>Step</p><p>Carrie'sTips　細眼上下漸變</p><p>1.單眼皮者煙熏眼要造出上下漸變效果，雙眼皮者則要化成前後漸變。<br> <br> 2.藍色屬冷色系，所以唇彩及胭脂要偏向肉色配合。</p><p>OnCarisa</p><p>（AllfromMakeUpForEver　31010744）</p></body></html>