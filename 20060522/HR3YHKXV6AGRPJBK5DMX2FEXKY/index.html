<html><header><meta charset="utf-8"><title>黃耀明為家人做喉舌</title></header><body><h1>黃耀明為家人做喉舌</h1><p>黃耀明昨日於觀塘出席「再造觀塘計劃」的活動，與立法會議員梁家傑舉行音樂交談會，唱歌之餘又分享在觀塘居住的往事，明哥表示他自小在觀塘長大，至小學搬離該區，中三又搬回去住，不少親朋戚友都還在，故一年至少會回去數次與親友飯敍。</p><p>關心觀塘</p><p>明哥昨日還呼籲市民可以為重建計劃提供多些意見，他說：「自細我就喺觀塘住，𠵱家都有屋企人住喺呢區，所以今次重建，屋企人都有好多意見叫我轉達畀梁議員知。聽講呢區會起多啲高樓大廈，其實觀塘已經好密集，係咪真係需要咁多石屎森林？而且好多人知道重建就急於賣樓畀發展商同政府，其實最終得益係嗰啲發展商，市民就根本唔知乜嘢一回事。」<br> 採訪、攝影：馬建華</p></body></html>