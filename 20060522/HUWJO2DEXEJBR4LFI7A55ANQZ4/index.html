<html><header><meta charset="utf-8"><title>周汶錡講牛一懶神秘</title></header><body><h1>周汶錡講牛一懶神秘</h1><p>周汶錡、倪震和蔡瀾昨日在銅鑼灣出席TCNY時裝店剪綵活動，周汶錡和倪震還即席設計圍巾和領帶。原來周汶錡對設計亦有濃厚興趣，她說：「讀書時美術攞A，我都想設計首飾同衫，有機會嘅話推出自己嘅collection。」</p><p>剪報夠心思</p><p>周汶錡前日牛一，並舉行了生日派對，問其法籍男友JulienLepeu可有到場？周汶錡依然故作神秘說：「好多朋友一齊食飯慶祝。」問她有否收到男友的意外驚喜？她說：「好多朋友都有驚喜畀我，生日禮物仲未拆，不過收到其中一份禮物，係個朋友將我見報嘅相剪埋做咗本相簿送畀我，好有心，細妹就送咗個銀包仔，我之前講過話要換銀包，證明佢都好有我心。」<br> 採訪：魯萍　攝影：陳順禎</p></body></html>