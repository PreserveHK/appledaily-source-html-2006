<html><header><meta charset="utf-8"><title>同場加映：搶睇SE摺機天王</title></header><body><h1>同場加映：搶睇SE摺機天王</h1><p>嚟緊第3季，除咗有W850i，仲有以下3款型號，同樣強玩影相及聽歌分唇，仲各自有唔同賣點㖭！</p><p>W710i運動分唇</p><p>咪睇佢用上質感咁「膠」嘅機身，查實左右兩邊都係聽歌掣，只需利用外芒，唔使揭蓋就用到WALKMAN功能，不知幾方便。特別要提係，佢仲內置幾款運動應用程式，例如可測量用家嘅跑步速度、距離及時間，甚至能計算出每日步行數目，用嚟KeepFit絕對有睇頭！<br> <br> 規格：GSM四頻、26萬色芒、200萬像素鏡頭、運動應用程式<br> 第3季推出售價未定</p><p>Z550i金屬靚殼</p><p>論分唇，佢屬於4款號型之中最Low-end嘅一部，但講到130萬像素鏡頭、聽歌以及支援M2卡等配備，亦叫應有盡有。最特別係機身採用較少見嘅金屬物料而成，夠份量之餘，拎上手仲Feel到冷冰冰嘅感覺，備金、銀兩色，勁豪華！<br> <br> 規格：GSM三頻、26萬色芒、130萬像素鏡頭、M2記憶卡<br> 第3季推出售價未定</p><p>Z710iEDGE摺機</p><p>齋睇外形，都幾難分得出佢同W710i嘅分別。尤其機面兩邊音樂鍵以及特大單色外屏幕，更恍如孖生兄弟。Z710i除支援四頻制式，仲內置EDGE，讓玩家隨時以高速上網；內置200萬像素相機兼藍芽音樂技術，無線聽歌冇難度。<br> <br> 規格：GSM四頻、26萬色芒、200萬像素鏡頭、EDGE功能<br> 第3季推出售價未定</p></body></html>