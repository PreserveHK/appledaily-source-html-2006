<html><header><meta charset="utf-8"><title>花𡃁Can：粉盒扮手機搞嘢</title></header><body><h1>花𡃁Can：粉盒扮手機搞嘢</h1><p>男人永遠唔明點解女仔買化妝品，買完一件又一件，擺明用唔晒，但都照買可也。無他，靚！好多化妝品都愛把外形設計得美輪美奐，吸引女生注意。今次LANEIGE、Dior等就推出粉盒扮手機、唇彩扮信封，設計不只令人估佢唔到，仲夠得意過癮，問你點可以忍手唔買！<br><br>記者：馬靜兒　<br>攝影：陳陶鈞、周旭文、譚盈傑　<br>Model：Gloria@umovie</p><p>「估吓我係乜？」</p><p>鬥設計獨特<br>冠軍　粉盒扮手機　</p><p>在芸芸靚妝物中，近期最矚目嘅要算LANEIGE「手機粉盒」，早前在韓國推出即大賣。據聞設計靈感來自SamsungD608及MP3機。盒面有一塊滑亮大鏡面，其滑蓋式設計，只須輕推盒蓋，粉餅便會顯露你面前，塊鏡仲可以屈起小小方便照鏡。呢個「手機」長10cm、闊6cm，比真手機大咗少少，但盒頂設有用來穿電話繩嘅小孔，可以將佢掛頸隨時補粉。</p><p>亞軍　集齊信封地址郵票</p><p>呢個銀色信封上刻有細緻花邊，係Dior今夏限量版妝物，打開鏡盒，白色珍珠亮粉在鏡上嘅倒影刻有Dior法國巴黎地址，左下角嘅唇彩就猶如一枚郵票，精緻得令人捨不得用，相信又係另一最佳收藏品。</p><p>季軍　有鏡彈出</p><p>論唇膏包裝，Lola都算一絕，拉開唇膏蓋，小鏡即時彈出，不用另外拿鏡塗唇膏，鏡嘅大細又剛好足夠照到嘴唇。可能人都係要有驚喜，失驚無神塊鏡彈出嚟嘅設計，總係令人回味。</p><p>妝物狂迷</p><p>女人都喜愛美麗嘅事物，儲埋一大堆留待自己慢慢欣賞都唔過份。</p><p>最愛黑系列</p><p>20歲嘅嘉惠係ANNASUI迷，今年暑假甚至當上品牌嘅暑期工。「我最喜歡佢嘅黑色系列，雖然後來有金色，但都係黑色嘅最靚。</p><p>專吼限量版</p><p>當秘書嘅Brenda每個月都會花$1,000買Dior護膚品，主攻限量版妝物和香水。「我記得第一次出限量版馬鞍形化妝袋連化妝品，只要$1,200咋！仲有去年聖誕出嘅骰仔唇彩，今年一月出嘅手鏈連唇膏……」</p><p>其他靚靚包裝<br>波波紙鎮</p><p>LolaUltra-sheerLoosePowderBall閃爍碎粉係紙鎮，亦係扮靚波波，只要一扭開蓋，便是上妝碎粉。$320</p><p>幾何色彩</p><p>限量版YSLSUN眼影彩妝盒內附4種色彩，以幾何圖形設計，靈感源自StefanoPilati春夏CruiseCollection系列。$355</p><p>明星設計</p><p>CLINIQUE限量版肌本透白水晶粉盒由廖碧儀親自設計圖案，以Swaroski水晶碎石印上盒面。$350（粉盒連粉心）</p><p>Shoplist</p><p>YSL21047488、Lola　28335157<br> LANEIGE　28956008、Dior　35211386、<br> CLINIQUE　31881112</p></body></html>