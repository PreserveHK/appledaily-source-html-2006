<html><header><meta charset="utf-8"><title>殮葬言論周一嶽被斥涼薄</title></header><body><h1>殮葬言論周一嶽被斥涼薄</h1><p>【本報訊】社工、長者、殯儀業人士昨異口同聲說，社會福利署給予離世綜援戶10,430元殮葬津貼，只夠死者在租靈堂、買棺木、買骨灰位中任擇其二，令喪事辦得寒酸，沒半點尊嚴，但衞生福利及食物局局長周一嶽（圖）昨回應說：「一個人死後嘅尊嚴，係（源於）佢生前做人點樣，做過乜工作」；有長者直斥周的言論涼薄。</p><p>「尊嚴係生前點樣」</p><p>立法會檢討綜援事宜小組委員會昨討論綜援殮葬費問題，80歲的吳伯伯在會上憶述為他獨居舅父辦喪事，被社署職員警告「如果有帛金唔報，就會俾人罰」。他說：「社署咁講嚇到我唔敢叫親友嚟（喪禮），喺醫院入殮室，買咗三個橙就咁送佢走，我都覺得好恥辱」。<br> 但周一嶽昨晨稱，殮葬津貼非給人風光大葬，又說：「我覺得呢，一個人死後嘅尊嚴，唔係喺個殮葬費嗰度，係本身佢生前做人係點樣，同家人嘅關係，做過乜工作。」社協組織幹事霍天雯反問，僅要求一個小靈堂算否風光大葬？<br> 十多個團體一致要求政府考慮調整殮葬津貼，但出席會議的衞福局首席助理秘書長張岱楨只擰擰頭說：「冇打算（檢討）」。議員李卓人直斥政府冷血、涼薄，「係咪要啲冇骨灰位嘅長者，將骨灰灑去禮賓府定濕地公園？」</p></body></html>