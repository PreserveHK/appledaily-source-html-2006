<html><header><meta charset="utf-8"><title>《新孖寶》氣勢如虹</title></header><body><h1>《新孖寶》氣勢如虹</h1><p>呢兩個禮拜，絕對係NDS隻《新孖寶兄弟》威晒！唔好話手提Game避戰免硬撼，就連家用機都欠缺叫座力嘅作品推出，彷彿瑪利奧玩晒成個Game界咁巴閉！聽Game舖老闆講番，任記自家遊戲，銷量持久力一向驚人，到家陣仲有唔少人買《孖寶賽車》就知，相信《新孖寶》一樣有排熱賣！<br><br>記者：徐影龍</p></body></html>