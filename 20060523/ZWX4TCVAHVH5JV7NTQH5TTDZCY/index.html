<html><header><meta charset="utf-8"><title>莫文蔚生日拒收花</title></header><body><h1>莫文蔚生日拒收花</h1><p>莫文蔚（Karen）噚日喺中環中心出席「六分鐘護一生」預防子宮頸癌活動，Karen被委任做關注子宮頸癌活動大使，佢呼籲女性盡早接受子宮頸細胞檢驗，及早預防女性病。Karen現時保持一年一次身體檢驗，只係膽固醇偏高。Karen下月生日，暫時未計劃點慶祝，不過男友馮德倫講明陪唔到佢，佢話：「生日禮物千祈唔好送花，因為屋企啲貓好頑皮會食晒，好浪費。」</p></body></html>