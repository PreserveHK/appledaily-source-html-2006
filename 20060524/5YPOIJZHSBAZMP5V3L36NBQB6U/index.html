<html><header><meta charset="utf-8"><title>直擊旺角花園街街市</title></header><body><h1>直擊旺角花園街街市</h1><p>葉太：<br>買咗番茄薯仔紅蘿蔔煲湯，仲有新鮮雞同石斑，食唔晒咪分兩日食囉。<br>今日新鮮雞：$45/隻</p><p>陳太：<br> 估唔到終於輪到訪問我喎！呢排天氣熱，所以買冬瓜豬𦟌煲湯飲呀。<br> 今日冬瓜：$3/斤</p><p>陳小姐：<br> 今晚煲紅蘿蔔粟米湯，買咗啲合掌瓜同埋栗子加埋落去煲呀。<br> 今日合掌瓜：$5/斤</p><p>李太：<br> 老公今晚睇波，所以買2隻花蟹清蒸畀佢點醋食，𠱁吓佢。<br> 今日花蟹：$64/斤</p><p>Joan：<br> 啱啱用20幾蚊買咗條生魚，返去煲花旗參生魚湯補吓。<br> 今日生魚：$20/斤</p></body></html>