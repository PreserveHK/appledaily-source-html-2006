<html><header><meta charset="utf-8"><title>煲芥菜湯要落油</title></header><body><h1>煲芥菜湯要落油</h1><p>好多人淨係識用番薯煲糖水，其實番薯仲可以煲木瓜南北杏湯，又或者，煲我近來好鍾意飲嘅芥葉番薯湯。首先，芥菜湯可以預防暑熱痛，咁熱嘅天氣飲最啱，至於加番薯係因為想啖湯甜啲，不過芥菜煲完好易變黃金金，所以記住落少少生油落煲湯度；揀番薯方面，我會揀白皮黃心番薯，仲要愈肥大愈好，因為瘦蜢蜢番薯無肉得嚟又多筋，仲好難㓟皮，揀錯有排煩，最後，我會加幾片薑落煲湯度，咁就唔怕芥菜太過寒涼嘞。</p></body></html>