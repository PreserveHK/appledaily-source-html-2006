<html><header><meta charset="utf-8"><title>胞姊斥弟婦刀刀想攞命</title></header><body><h1>胞姊斥弟婦刀刀想攞命</h1><p>【本報訊】「細佬，你快啲醒啦，害你個衰人（周雲歡）加咗刑呀；今次法官都算同你攞番個公道囉！」李滿添胞姊李復好昨聞判決後即趕到大埔醫院，向胞弟滙報判決結果，她希望消息能刺激胞弟奇迹地蘇醒過來，但胞弟只睜大眼作回應，不知是他感安慰還是悲傷。<br> 自從李滿添傷勢穩定轉到大埔醫院醫治後，李復好每日都從荃灣住所到醫院為胞弟洗傷口、抹身、拉筋及按摩；「去年10月左腳因肌肉壞死被迫在膝蓋上做了切除手術，如果唔係我日日來同佢做按摩，右腳都可能都冇埋啦。」李復好又指着胞弟背部及胸口的傷口說：「個衰人幾狠呀，背脊捅2刀，心口捅1刀，刀刀攞命，好彩佢命硬先逃一死。」</p><p>指弟因病辭職非爛賭</p><p>講起胞弟與周雲歡的婚姻，李復好慨歎不知是孽緣還是命運安排？胞弟與同事一次北上消遣，與廣西籍的周雲歡邂逅，兩人不久就結婚。血案發生後，周雲歡將兩名年幼女兒交給馬會宿舍的鄰居照顧。<br> 李復好昨午到馬會宿舍探望兩名姪女（分別8歲及3歲），兩姪女見到姑媽顯得有點陌生，她們對母親要加刑坐監的事情雖不很清楚，但已知道要再寄人籬下，幼女說：「阿媽話會好快嚟接我哋，我哋好乖好聽話。」<br> 「阿添20幾歲時做過心臟通波仔手術，醫生建議佢提前退休；阿添退休金加各類津貼約有200萬，如果退休後搵份兼職，慳慳哋都夠使。」李復好強調胞弟一向顧家不賭不嫖，每月2萬元薪水悉數交給妻子，每日只取20元零用錢，胞弟辭職全因健康問題，與欠債無關，她指摘周是無中生有，更斥她「抹黑老公，枉老公咁錫佢；阿添下半世靠呢筆錢過活，𠵱家未蘇醒，呢筆錢仍未能簽收」李復好補充：「阿添一醒就要攞番兩個女撫養權，無理由交畀第二啲人養。」</p></body></html>