<html><header><meta charset="utf-8"><title>大姐明化妝品店募捐</title></header><body><h1>大姐明化妝品店募捐</h1><p>心晴行動慈善基金主席林建明（大姐明右）噚日喺旺角出席活動，佢嚟緊會聯同化妝品公司莎莎，舉行一個慈善活動，由即日起喺50多間莎莎嘅收銀位置，設立一個捐款箱，收益全數撥去心晴基金，幫助有精神病嘅人士。大姐明喺現場仲多謝寇鴻萍，因為每次搞慈善活動，對方都一定到場幫手，寇鴻萍話做善事會愈嚟愈靚喎。</p></body></html>