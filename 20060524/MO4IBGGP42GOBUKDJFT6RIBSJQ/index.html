<html><header><meta charset="utf-8"><title>食完糭食蓮霧消滯一流</title></header><body><h1>食完糭食蓮霧消滯一流</h1><p>夏天多咗人嚟買生果食，呢排周圍都賣蓮霧，蓮霧紅紅哋色，咬落好爽口，台灣返嗰啲叫蓮霧，泰國返嗰啲就叫紅天桃；我試過，覺得台灣貨口感鬆啲無咁實淨，味道仲甜啲；不過蓮霧要夠熟先夠甜，揀嘅時候可以睇吓頂位，愈黑就愈甜嘞。另外聽講食時唔好切開兩半，要成個完整咁咬，而且要由尖位開始咬落去，咁樣就會愈食愈甜嘞。最後，蓮霧清爽開胃，端午節食完糭之後食番一兩個仲可以消滯㖭。</p></body></html>