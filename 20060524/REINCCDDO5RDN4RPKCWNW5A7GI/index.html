<html><header><meta charset="utf-8"><title>花𡃁Can：男潮新貴妖媚惑眾</title></header><body><h1>花𡃁Can：男潮新貴妖媚惑眾</h1><p>「妖」，總是予人負面之感：妖魔鬼怪、妖精、妖女，全部都係人人得而誅之嘅妖物，偏偏「妖男」就可以突圍而出。近期韓國「王的男人」李準基、日本妖男成宮寬貴嘅出現，不但冇人企出來大呼降魔伏妖，呢批過江龍更憑超越性別嘅美貌一炮而紅，可見女fans喜歡雌雄同體。如果你自問夠膽又夠靚，咪跟住學做妖男囉！<br><br>記者：盧家蕙<br>攝影：陳陶鈞<br>MakeupArtist：Felix、Shirley、Kenny<br>Model：Quinn、Max、Plasma（FromHKgenesis）<br>服裝提供：I.T</p><p>韓流李準基</p><p>憑《王的男人》勇奪最佳男子新人獎，內容講述李準基以美貌令燕山王神魂顛倒，更令其寵妃恨之入骨。連女人都想除之而後快，你話佢係咪靚到死？</p><p>㗎妹勁冧成宮寬貴</p><p>《NANA》一劇中的男星，妖味極濃，長耳環、七彩指甲乜都夠膽，加埋可愛到暈嘅pose，係日本炙手可熱的妖男。</p><p>本地老薑草蜢</p><p>本地老薑於去年嘅演唱會中打扮妖到無倫，忘形互咀、生擒男dancer等意淫場面，令人嘩然，薑愈老愈辣！</p><p>妖男唔易做，唔係擺幾下蘭花手、講嘢娘娘腔就得，係要外形上能發揮到吸引力先煞食！<br> 星級化妝師Felix接受訪問時表示，香港男仔的確愈來愈貪靚，唔單止留長髮、做facial咁簡單：「我見過唔少男仔搽厚粉，打埋shading，仲畫埋眉出街，有啲仲剃晒條眉，畫到又彎又幼㗎，陰功！」助手們亦點頭附和，說全身着到黑漆漆嘅punk男尤甚，睇來中性打扮都有market喎！</p><p>翻版李準基</p><p>扮李準基有一定難度：單眼皮、皮膚滑嘟嘟、鼻樑又高又直，Plasma都算齊晒條件！為了令單眼皮看來更吸引，眼妝是重點，唔係點做翻版「王的男人」！<br> <br> Felix：「Plasma唇紅齒白，手腳纖幼面尖尖，最有潛質做妖男！」</p><p>變身step</p><p>OnPlasma</p><p>d沙宣強力定型慕絲$35.9<br> fJPG眉毛/睫毛液$170<br> gMakeUpForEver多用途StarPowder$140<br> hJPG棕紅色唇膏$140</p><p>陽光美少男</p><p>Max個子不高又五官標致，唔做妖男真係嘥晒！扮相極似日本街頭中性男生，化上smokyeyes後更電力充沛，加埋個煞食甜美笑容，分分鐘撼贏港女！<br> <br> Felix：「Max五官標致，皮膚白皙，好有少女味。」</p><p>變身step</p><p>OnMax</p><p>bL'OrealParis超感冰凝定型啫喱$42.9<br> eJPG遮瑕筆$170<br> gMakeUpForEver多用途StarPowder$140<br> iJPG自然色唇膏$140</p><p>斯文貴氣</p><p>Quinn頭髮夠長，配鬈髮最好不過，雙眼炯炯有神，手指纖長嘅佢塗粉紅甲油、畫埋黑花圖案之後，舉手投足都斯文冶艷。<br> <br> Felix：「Quinn眼大大又蓄長髮，不過黑實高大，扮妖有難度。」</p><p>變身step</p><p>OnQuinn</p><p>aJPG雙色美甲油　各$150　<br> c沙宣彈性鬈髮慕絲$35.9<br> jJPGFaceBronzer$250<br> kANNASUI粉紅色胭脂$190</p><p>妖男都要身材正</p><p>新一代妖男有日韓美男子作代表，經典人物就非DavidBowie及Japan莫屬，尤其是70年代的大衞寶兒，作為搖滾樂派的靈魂人物，一身金光閃閃的華服、鬆糕鞋及濃妝艷抹，魅力迫人。80年代的GlamourLook表表者，要數已故巨星羅文及日本的澤田研二，兩人經常以中性打扮載歌載舞，姣裝迷倒唔少fans。時至今日，大家再穿上碎花恤衫、魚網背心、通花喱士等長衫，配襯窄身皮褲，妖味是夠了，卻欠美感，事關新一代妖男個樣唔單止要見得人，連figure都要有肌肉或靚線條，奀挑鬼命或肥大肉厚者，真係搵鬼睇咯！</p><p>Shoplist</p><p>JPG　26093381<br> MakeUpForEver　31010744<br> L'OrealParis　28281437<br> VSSassoon　25833583<br> ANNASUI　35280606</p></body></html>