<html><header><meta charset="utf-8"><title>關寶慧誓釣金龜婿</title></header><body><h1>關寶慧誓釣金龜婿</h1><p>關寶慧前晚單拖睇《海神號》（Poseidon）嘅首映，佢話早輪去北京拍嘢，巧遇前男友，眼見對方現時開火鍋店又有女友，自己就倍覺孤單。關寶慧仲話𠵱家已經有唔少朋友四出幫佢搵男友，不過至今未有收穫，莫非佢眼界太高？關寶慧即時話：「咁即係話我質素低啫！我唔理㗎，點都會堅持原則，一定要有錢同靚仔！」</p></body></html>