<html><header><meta charset="utf-8"><title>博物館劇院輪椅泊位只得一個</title></header><body><h1>博物館劇院輪椅泊位只得一個</h1><p>有殘障市民不滿香港文化博物館劇院內座位，僅有一個輪椅泊位，令他們早前未能觀賞節目，敗興而返。<br> 任職於復康機構的譚先生，不滿位於沙田的香港文化博物館劇院僅有一個輪椅泊位。他說：「四月時，我同三個坐輪椅嘅傷殘人士去文化博物館，期間想去劇院度睇吓啲免費文化節目，事前都問過現場嘅警衞，確定院內有傷殘設施，但到入場時，博物館職員先同我哋講，只係得一個輪椅泊位。」<br> 他不滿說：「劇院有幾百個位，得一個輪椅泊位，根本唔成比例，起碼要有五個先合理，而且仲要係對住舞台第一行，一般人都唔會揀啦，睇得咁辛苦。見嗰日入場人數少，要求畀我哋坐喺後排通道邊，職員又話阻塞走火通道唔准，最終迫我哋放棄唔睇，冇理由逐個逐個睇，想搵個朋友陪都唔得！」<br> 康文署發言人回覆，指香港文化博物館劇院有350個座位，包括一個輪椅專用泊位，位於舞台前第一行，是因靠近斜道和有較寬闊空間，輪椅人士出入較方便。而關於殘疾人士座位不足之意見，未來進行修葺工程時會一併考慮。<br> 至於館方亦已責成當日劇院職員，需視乎入座情況，容許把輪椅泊於後排通道或協助有需要人士，轉坐靠通道空置座位。<br> 檔案編號：0410048</p><p>未有指引定泊位數目</p><p>平等機會委員會發言人指出，根據《殘疾人士歧視條例》，殘疾人士有權使用一般人可進入的公共設施，即有關場所需有斜道供殘疾人士進入及有輪椅泊位等設施，若未能提供，當被投訴時，可以不合情理之困難作抗辯理由，例如工程可行性或財力未能負擔等，但現時並無法例或指引規定輪椅泊位數目。<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>