<html><header><meta charset="utf-8"><title>女人BLOG：一記掌摑</title></header><body><h1>女人BLOG：一記掌摑</h1><p>男人比較簡單，做愛最終目的是射精，射精亦等於上到高潮位，獲得滿足；女人不能作主導，男人射完搞完身心難免軟化，縱使再努力再出力，也不是每次也可以高潮作埋尾。高潮迭起的女人，應該要懂得珍惜興奮一刻，幸福不是必然的，有些女人未嘗過高潮。不過體驗過後，「靈與慾已升級了！怎可再跌落寂寥？」更痛苦。Rose她嘗過高潮，但被丈夫暴力對待過一次後，直到現在也再沒辦法翻尋味，最令她懷念的，是那最溫柔的共振。<br>記者：馬慶武　<br>攝影：林栢鈞</p><p>共振一刻難復再</p><p>床上緊緊抱在一起，經過汗水、滋潤，雙方熱得滾燙的身體叠在一起，嘴唇一邊忙着輕印深啜對方胸膛，一邊低吟出徘徊在痛苦與享受中的歎氣聲。輕柔的摩擦、忘我的撞擊，情緒在如鼓掌聲的「啪啪」聲中不斷高漲，最後一刻，體內熱情如岩漿爆發，同時抽搐繃緊，全身每個部位也在肉緊地出力，終於共赴欲仙欲死的高潮地帶……這不全是Rose的幻想，是Rose與丈夫Ben曾經的激情，縱使高潮不是必然，共振更是難求，但那亢奮一刻，現在已肯定沒辦法再出現。不是已經分開，感情上亦沒有出現問題，當然Rose亦已經原諒Ben的那次衝動出手，可能只是潛意識磨滅不了的記憶，繼續纏繞着Rose，令她不能再完全信任這個睡在她旁邊的男人。</p><p>「若要平庸，我要十一分的平庸。」</p><p>「原來真係有恨錯難返呢回事！」Rose說的，是一次Ben為了一件小事而使用暴力。說是暴力，其實在很多真正虐打個案苦主眼中只是小兒科，「佢只不過係打咗我一下同打咗我落地下。」Rose很執着地運用個「打」字，實際只是一巴掌加推撞，當然，這也是暴力行為，但Rose卻看得比別人重，受的傷也比別人傷──心傷！<br> 「我細個嗰陣成日見到我爸爸對我阿媽拳打腳踢，最犀利一次打到我阿媽牙都甩埋，嗰陣無咁多婦女團體替人出頭，阿媽只會啞忍，係有一次阿爸打埋我，佢先執嘢帶我離家出走。」Rose在破碎家庭長大，很討厭欺負女人的男人，更加憎恨男人使用暴力：「我10歲嗰年同阿媽搬去婆婆度住，之後我一直無見過爸爸，好似話佢都無挽留過阿媽，喺出面有第二個女人。」陰影令Rose在讀書時立志不靠男人，誓要努力讀書做女強人，只想過平淡的生活，做一個平庸的人不要緊，只要不靠男人照顧便可。捱過了中學，終於接受現實改變頑固想法，開始拍拖。「但係我一定要我個男人就晒我，勉強接受到鬧我，但唔可以用粗口，更加唔可以打我！」</p><p>「我唔係淫婦，只享受被愛。」</p><p>Rose「終於」找到了Ben，拍拖3年漸漸成為她最信任的男人，獻出了第一次。「我小朋友時真係諗過唔拍拖做老姑婆，但係自從遇到Ben我先相信呢個世界上仲有好男人。」Rose說Ben從來不發脾氣，也沒迫過她做任何事情，包括愛：「男人個個都想同女朋友做愛㗎啦，但係Ben知我有陰影，為咗我可以忍，拍咗拖3年先做第一次，都毫無怨言。」<br> 經過第一次，初試雲雨滋味，Rose才明白女人沒可能不需要男人：「第一次好痛，唔計，但之後做愛嘅感覺令我好舒服。你唔好寫到我好似個淫婦咁，我只係享受被最愛、最信任嘅人緊緊抱住融為一體嗰種感覺。」性格天生成，Ben在Rose口中是「腍謝謝」的男人。<br> 相信沒有一個男人會在打人中尋找樂趣，「由識佢到拍拖到結婚，足足6年，我印象中佢只係鬧過我不出5次，當然從來未試過打我。直到半年前，一次嗌交，角色包括我同佢同我奶奶，可能佢孝順，又可能我火遮眼講咗啲過火嘅說話，佢竟然一巴打埋嚟加一掌打我落地：『你咁對我阿媽？』」Rose說記不起對她奶奶說了甚麼，之後奶奶亦沒有再怪責她，還要阿Ben向我道歉。歉當然道了，Rose說感到Ben已露出後悔表情，之後撲前扶她起來：「對唔住！有無事？我唔係有心！」小事，阿Ben覺得是小事，奶奶亦可能覺得沒問題，只有Rose很介意，極介意！她說甚至有一點世界末日的感覺。Rose介意得和Ben冷戰了兩星期，Ben一直在客廳睡，那兩星期，他們之間的對話只有：「瞓喇！」、「唔返嚟食飯喇！」、「今日唔使車我。」</p><p>「這一秒，只知多麼需要。」</p><p>兩個星期的挽救，Ben扭盡六壬，Rose說他比求婚時更花心思，加上Rose身邊朋友的勸告，終於和好了。但，和好不如初，「我最記得好朋友同我講，Ben係好男人，一定唔會打女人，但佢太孝順，可能嗰次太緊張，嗰下唔識點保護自己媽媽，所以先衝動出咗手。」Rose說想起Ben的爸爸早死，他媽媽花盡力氣養大Ben，絕對的母子情深，那次冒犯了奶奶，她亦有責任，所以決定原諒Ben，而之後Ben亦繼續溫柔繼續體貼，萬般遷就，輕輕的推撞也沒有。可惜，Rose的身體沒有原諒Ben，「隔咗成個月都無同佢做過，之後做番時，個感覺好陌生，好似佢已經唔係我最愛嘅男人，我甚至有啲驚佢。」Rose說試過沒反應沒分泌，當是沒有心情吧，但縱使有需要時，亦難達到高潮，每每到肉緊關鍵時刻，也會想起Ben打她時的表情。<br> Rose肯定的說真心原諒了Ben，沒分泌、沒高潮，不希望Ben知道，責怪自己。「我有時會臨做之前入廁所搽定KY，佢都唔會好覺。」Rose說生理反應，開始做了，便會有真正分泌：「係開始時難，做緊嗰陣有摩擦都會興奮，咁就真係會濕。」如何留得住高潮？一招了太過少！可能Rose亦聽過這首「反高潮」，所以做愛時要求過很多，希望高潮再來：「試過好多體位，Ben亦試過手口並用，但係我嗰種興奮狂叫，都係扮出嚟，實際只係舒服，唔稱得上High。」</p><p>「連高潮都煩擾！」</p><p>濕潤的反應可以欺騙，之後輪到更高層次──扮高潮！「我試過高潮，所以知道會有咩反應，突然好大力攬住佢，瘋狂尖叫，仲會用力好似忍尿咁收縮陰道，我自己都覺得自己扮得好似。」一點興奮也沒有？騙人的吧？「有興奮，但係真係到唔到以前無後顧之憂嗰種感覺。」半年來，做過無數次，高潮沒再來。沒有高潮的日子，只有自慰，才能勉強尋回那種充實感覺，但那方面Rose說太敏感，不想多談。</p><p>「相信他，只是時間問題。」</p><p>「我自慰唔會俾佢知，扮高潮亦唔會。」Rose說認真想過解決方法，看過醫生，醫生說身體沒問題，只是心理上的問題：「心理問題我相信可以解決，只是時間問題，到我再完全信任佢，可能就會再有高潮。」教訓！男人不應該打女人！後果可能是失去那女人，更可能是坐監收場。還有更嚴重？筆者也不相信，但事實放在眼前。高潮是身體最大的享受，不想自己愛的女人為高潮而煩惱，便不要錯，一次已經可以鑄成大錯。Rose真心地說教，不想太自私。</p><p>臨床身心行為學家李寶能：「高潮加強精子、卵子士氣！」</p><p>「人類喺性高潮，或者特別肉緊嘅時候，腦部係應該會發出指令，令精子變得更強壯更有精神，而卵子就會更想接受精子。所以如果有高潮、性興奮就會做得更投入，可以令精子卵子結合嘅意願更高，結合後的質素亦更高。」</p><p>香港性教育促進會會長黎定基：「前奏最重要。」</p><p>「女人無性高潮，唔代表係男方性能力低，因為想達到性高潮，唔係一味講插入幾耐，而係前奏愛撫要令女性放鬆，感覺到愛，咁就更容易有高潮喇。女人高潮有幾個反應，例如大叫、全身繃緊、陰道肌肉收緊、暈眩等。」</p><p>每次見到瘦身廣告都戥女人慘，個個想做林志玲，大胸纖腰面尖尖，耗盡時間金錢精力，好彩嘅搵到如意郎君；命薄嘅，失戀失婚，蝕晒！36.24，何苦？<br> </p></body></html>