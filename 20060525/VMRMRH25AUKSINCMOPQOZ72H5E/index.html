<html><header><meta charset="utf-8"><title>Kenny勁冧日本妹</title></header><body><h1>Kenny勁冧日本妹</h1><p>關智斌（Kenny）噚日喺商台接受訪問，最近佢忙於籌備新碟，由於成本有限，所以今次新歌去日本拍MV都冇女主角，要Kenny用佢嘅魅力喺街頭搵女仔拍MV，Kenny就搵咗好幾個日本妹上陣，其中一個仲寄信又送凍蟹去Kenny公司，話要做佢歌迷，Kenny仲話：「等我送隻糭畀佢當回禮，有特色啲嘛。」</p></body></html>