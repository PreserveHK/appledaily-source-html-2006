<html><header><meta charset="utf-8"><title>獨居老婦獲贈粽子笑瞇瞇</title></header><body><h1>獨居老婦獲贈粽子笑瞇瞇</h1><p>端午佳節將至，大家在品嚐糭子應節的時候，可有想過社會上不少弱勢社群，根本沒有餘錢購買糭子過節？有見及此，蘋果日報慈善基金特設「愛心糭子」專戶，透過募集社會人士捐款，資助非牟利社會服務機構舉辦送糭活動，讓一眾有需要人士一起分享節日喜悅。上水一家老人中心早前便獲專戶資助舉辦活動，藉送贈糭子與獨居長者提早過節。</p><p>兩兒居於內地</p><p>「你哋嚟探我，我好開心呀，仲有糭食，真係好多謝你哋呀！」87歲的莫金婆婆見到上水彩園邨香港東區婦女福利會梁李秀娛晚晴中心義工阿雪、職員何姑娘及記者上門造訪，登時笑逐顏開，在接過阿雪給她的糭子後，莫婆婆立即放入雪櫃，說留待日後享用。<br> 莫婆婆於彩園邨公屋單位獨居多年，兩名兒子在內地居住，她行動不便，需要使用輪椅出入，平日甚少外出，只靠家務助理送飯，「我得自己一個，平時慳慳哋啲綜援金都夠使；我冇過節，亦都冇慶祝㗎，𠵱家你哋嚟就係同我慶祝啦！」莫婆婆欣喜地說。<br> 75歲的李秀容婆婆獨居於彩園邨另一單位，當她獲贈愛心糭子時，亦不禁連聲多謝。一眼失明，又患有心臟病的李婆婆，說起將會返回家鄉龍崗與親人過節，十分雀躍，「平時我一個人住，姪女有時會嚟陪我，喺大陸嘅三個女同啲孫都會嚟探吓我，不過端午節嗰陣，我就會返鄉下同佢哋一齊！」</p><p>義工助人最樂</p><p>見到兩位婆婆如此開懷，負責派糭的義工阿雪亦十分欣慰。今年75歲的阿雪，獨子於數年前因癌症去世，她對世界頓時失去希望，做任何事都提不起勁，直至她到中心當義工後，才重拾對生命的熱誠。「我嗰時好唔開心，不過入咗中心之後，啲職員對我好好，成日鼓勵我，又叫我去中心幫手；幫人之後，我覺得仲開心，而且人哋幫過我，我有能力幫番人都好應該。善長如果多啲捐錢，令到更多人可以受惠，我就更加開心啦。」阿雪說。<br> 「蘋果愛心糭子」專戶捐款編號：C0555<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>