<html><header><meta charset="utf-8"><title>日皇后望住新抱笑</title></header><body><h1>日皇后望住新抱笑</h1><p>日本太子德仁嘅老婆雅子妃生唔到男丁，不過德仁個細佬文仁親皇就唔理咁多，早排就同紀子妃（圖右）「造人」成功，如果生仔嘅話，分分鐘搶埋皇位繼承權㖭！紀子大肚，奶奶當然十分歡喜，皇后美智子（左）噚日同佢出席日本紅十字會，就咪咪嘴笑足全程，幾甜呀！<br> 路透社</p></body></html>