<html><header><meta charset="utf-8"><title>飯聞煮派：考完試開Party　食薯皮出火</title></header><body><h1>飯聞煮派：考完試開Party　食薯皮出火</h1><p>會考經已考得七七八八，除了英文科口試之外，所有主科都考晒，總算放下心頭大石，而呢段時間除咗要搵暑期工之外，當然唔少得要同班同學仔開P玩餐飽，平日開P都係食菠蘿腸仔雞翼咁，今次就搵咗搞開Party的Cafe主持人教大家自製創新的Party小食，製法簡單又快捷方便，未上過家政堂嘅同學仔都一定識整呀！<br><br>記者：曾靜茵　攝影：譚盈傑<br>Model：Bonnie、Becky、PC、Leo@Salvador<br>場地提供及示範：PancakeColours<br>地址：銅鑼灣駱克道491-499號京都廣場6樓全層<br>電話：28363355</p><p>噴火紅咖喱焗薯皮　猛火炸更脆口</p><p>聞煮價　$152人<br> 需時　10分鐘<br> 又話手機作弊，去廁所又要俾人昅住晒，今年會考真係考到十萬團火呀，若想將心裏面嗰團火噴晒出嚟，最啱整呢道噴火小食。火辣的紅咖喱配以煙肉及薯皮來焗，食落刺激又夠香脆，食多幾件包你辣到噴火呀！</p><p>咩料</p><p>薯皮4個、煙肉1塊（切碎）、洋葱1/4個（切碎）、芝士碎20克　調味：紅咖喱5茶匙</p><p>速成法</p><p>1.薯皮以150度至160度的油溫炸1至2分鐘至金黃色。<br> 2.燒熱鑊後，爆香洋葱後加入煙肉一同炒香，再放入紅咖喱炒勻。<br> 3.放上薯皮中，面層鋪上芝士，再放入焗爐以300度焗大約2分鐘即成。</p><p>聞煮貼士</p><p>想入口更刺激，可自行再加入辣粉。而薯皮可選用急凍包裝，不需解凍。若油溫不足，較易吸油及腍身，故須以猛火炸，口感會更香脆。</p><p>英文BakedPotatowithRedCurry</p><p>DIYPrice:$15/2persons<br> Time:10minutes<br> Ingredients:4piecesofpotatoskin,1sliceofsmokedpork（mince）,1/4onion（mince）and20ggratedcheese<br> Seasonings:5tspredcurry<br> Method:<br> 1.Deep-frypotatoskininoilat150-160℃for1-2minutesuntilgoldenyellow.<br> 2.Bringawoktohot,sauteonion,addinsmokedporkandstir-fryuntilfragrant,thenaddinredcurryandstirwell.<br> 3.Putthemonpotatoskin,pavecheeseontop,andthenputintoabakingovenandbakeat300℃forabout2minutes.Serve.<br> Tips:Tomakeittastespicier,addsomechillipowder.Choosefrozenpotatoskinandnoneedtodefreezebeforedeep-frying.Ifoiltemperatureisnothighenough,thepotatoskinwillabsorbmoreoilandisalsoeasiertogettender,therefore,deep-fryoverhighheat,sothatthepotatoskinwilltastefragrantandcrispy.</p><p>印尼文KariMerahPanggangKentang</p><p>HargaDIY:$15/2orang<br> Waktumasak:10menit<br> Bahan-bahan:4buahkulitkentang,1lembarsepek（ygtelahdihancurkankasar）,1/4buahbawangbombay（ygtelahdihancurkankasar）,20gkeju（ygtelahdihancurkankasar）<br> Bahanbumbu:5sdtkarimerah<br> Caramembuat:<br> 1.Gorengkulitkentangdngsuhu150-160℃selama1-2menithinggaberwarnakuningkeemasan.<br> 2.Panaskanpanci,tumisbawangbombayhinggaharum,lalutambahkansepekdantumishinggaharumjuga,akhirnyatambahkankarimerah,adukrata.<br> 3.Letakkandiataskulitkentang,siramkankeju,lalumasukkankedlmovendanpanggangdngsuhu300℃selama2menit,sajikan.<br> Tips:Andajugadapatmenambahkanbubukcabaisesuaiselera.Andadapatmemilihkulitkentanginstanyangtelahdidinginkan,takperludipanaskandulu.Bilaminyakgorengtakcukuppanas,kulitkentangakanmudahuntukmenyerapminyakhinggaterasalunak,jadiAndaharusmenggorengdenganapibesarsupayakulitkentangterasalebihharumdanrenyah.<br> （繙譯：語言專家諮詢公司電話23648988）</p><p>香芒三文魚卷　大片生菜唔易散</p><p>聞煮價　$253人<br> 需時　5分鐘<br> 食完辣就可以試吓呢道清新的小食降下火呀！以肥美的煙三文魚包住新鮮生菜同芒果，外面鹹鹹哋，內裏又酸酸甜甜，加上5分鐘就整好，以後唔使開罐頭整菠蘿腸仔咁普通。</p><p>咩料</p><p>煙三文魚3塊、芒果1個、羅馬生菜3片<br> 調味：油醋汁適量</p><p>速成法</p><p>1.芒果開邊起肉，羅馬生菜洗淨，切去頭尾。<br> 2.將芒果肉放入生菜中，再以煙三文魚墊底捲好，拌以油醋汁即成。</p><p>聞煮貼士</p><p>要選擇較大片的羅馬生菜，而煙三文魚亦不可切得太碎，否則卷物容易散開。</p><p>XO醬炒蜆肉太極墨魚麵　過早落醬易黐底</p><p>聞煮價　$202人<br> 需時　20分鐘<br> 用意大利粉及墨魚麵就可輕易炮製出黑白相間的太極麵，加上配以蜆肉及XO醬來炒，食落夠晒惹味，不過若要煮10幾人份量，就要分開幾次炒先夠均勻入味。</p><p>咩料</p><p>意大利粉80g、墨魚麵80克、蜆肉40克、青椒絲20克、洋葱絲20克<br> 調味：XO醬2茶匙、雞粉1茶匙、糖1/2茶匙、鹽1/4茶匙、白酒2茶匙</p><p>速成法</p><p>1.意粉及墨魚麵加入鹽油滾水中煮8至10分鐘，撈起後加以冰水過冷河。<br> 2.爆香青椒及洋葱絲，放入蜆肉略炒，加入白酒調味。<br> 3.放入意粉及墨魚麵，再加入XO醬及其他調味炒勻即可。</p><p>聞煮貼士</p><p>煮意粉時不可過腍，要煮至中間留有白色小點才有口感。因XO醬容易黐鑊，所以要待意粉炒至8成熟才將XO醬加入鑊中。</p><p>珍寶班戟　快手整即刻食</p><p>聞煮價　$452人<br> 需時　30分鐘<br> 考完試梗係要食番個班戟蛋糕慶祝一下啦，叠上4層的班戟蛋糕，圍邊鋪有豐富的生果及忌廉，再配以冰凍的雪糕，一冷一暖的口感，夠晒過癮。</p><p>咩料</p><p>班戟4塊、香蕉1條、士多啤梨2粒、水蜜桃1個、菠蘿3片、奇異果1個、忌廉2克、曲奇雪糕球2個<br> 班戟：麵粉100克、班戟粉40克、自發粉1克、糖2茶匙、蛋1隻、鮮奶125ml、水45ml　調味：藍莓醬5茶匙、糖霜少許</p><p>速成法</p><p>1.首先將水、鮮奶及蛋攪勻，再加入班戟粉等材料攪拌製成班戟漿底。<br> 2.將班戟漿底倒入易潔鑊，約1分鐘後將班戟反轉，煎至兩邊轉色，共煎4塊。<br> 3.將生果切片圍邊伴碟，放入班戟，每層之間加入忌廉叠好。<br> 4.兩邊放上雪糕，再淋上藍莓醬、撒上糖霜即成。</p><p>聞煮貼士</p><p>自製漿底時要帶有黏力，過杰的要加入適量的水。若想更快捷方便，可在超巿選購盒裝班戟粉開鮮奶便可製成漿底。由於加入了雪糕及新鮮生果，所以要即整即食。</p><p>Eric&amp;Derek'sProfile</p><p>Eric（左），5年的入廚經驗，除咗拿手整西餐之外，亦諗頭多多，經常與老闆一齊設計新菜式。Derek（右），年紀輕輕已有5年入廚經驗，最拿手就係煎扒同整甜品，佢煎出嚟的班戟，色澤均勻，大細均一。</p></body></html>