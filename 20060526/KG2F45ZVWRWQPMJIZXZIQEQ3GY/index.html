<html><header><meta charset="utf-8"><title>林基車之罵戰：汽車歇後語</title></header><body><h1>林基車之罵戰：汽車歇後語</h1><p>和Dennis掀開罵戰，除不滿他那種自以為是的駕駛態度外，最重要是和他溝通不來。和他說話，第3句起就說些奇奇怪怪歇後語，例如：「你呀，賓士迫力，辦事不力。」「小心揸車呀，鬼唔望你Yokohama...」吓？哦，原來係「郁啲揩埋」。我說林寶堅尼的4驅很正，開快車好好玩，他又加嘴：「小心掟個靚彎……攬個靚山」。<br>昨天談起巴士，他又來插句：「你話利蘭巴士嘛，『上山好Brake，落山好力』喇。」點解？他陰陰笑說是指利蘭的巴士上斜慢，落斜時煞車又不夠力，愈行愈快；仲有句經常聽到：「揸車小心雙鬼拍門。」原來是被兩部出名硬淨的富豪和Saab撞；還有，「你咁揸車法，真係日本郵船，遲早完。」平日閒談沒所謂，但談公事的時候，真摸不着頭腦，Dennis滿腦是古靈精怪的汽車歇後語，和他說話3分鐘，慘過讀古文書。最慘還是他說完就走開，沒加以解釋，搞得我一頭霧水，整天有個歇後語的疑問。他最新一句：「呢部車真係MMX呢？？？」原來係：「媽媽差」喎。<br><br>記者：伍旋卓</p></body></html>