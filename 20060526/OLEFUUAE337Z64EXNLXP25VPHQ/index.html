<html><header><meta charset="utf-8"><title>國際視野：魔鬼開圍骰通殺</title></header><body><h1>國際視野：魔鬼開圍骰通殺</h1><p>各位近日領教過「魔鬼」之高超伎倆了吧？一聲令下，開個「圍骰」──殺晒，甚麼股、金、債、滙（外幣）、油、商品期貨等齊齊表演高台「插水」。最攞命是跌定後若打橫行，投資者還可以有時間舔傷口，或再作出部署，然有心人卻跟住推出跳彈床花式表演，認真人都癲！<br> 甚麼花式？君不見較保守的歐股可以日升日跌超過2%，亞洲3大「投注站」則來個「單跳」，但是跳得低、跌得慘嗰隻；拉美「3狂」和雙印（印度、印尼）簡直潛水，根本無機會出場跳彈床。其實這也不成問題，你個別跳，我嘛避囉，可是當人人惟美國馬首是瞻之際，卻來一招交叉跳──美股跌、歐股升、亞股平（或跌），美股升、歐股跌、亞股或跌或平或升，跟美國炒就真係好容易左一巴、右一巴被摑到似豬頭，如此市況，叫分析員如何建議，財經演員怎樣面對鏡頭？<br> 更令人歎為觀止的，是盎斯金價上落以數十美元計，鋼價升降更是成成聲（10%或以上），在這般驚濤駭浪的市場中打滾，稍一不慎，何止costyouanarmoraleg，簡直有機會連屍骨也不全！<br> 後市如何？這條難題如果冠一不答，何來如斯多擁躉，以在下性格，還是會stickmyneckout者。</p><p>調整幅度可望收窄</p><p>看目前情況，各環節應仲有調節空間，但幅度已不大。股市可選擇歐洲優質企業股票和香港部份中資股進行逐步收集。黃金不是早前已提出在635至640美元（當時約715美元，可有啓示？）一盎斯買入嗎？如果見挨近600美元可再儲點。至於美元則方向未明，雖然走勢得一條路（向下），但由於美國加息周期未知是否完結，故仍須留意數據，有trend再話你哋知啦！<br> 王冠一</p></body></html>