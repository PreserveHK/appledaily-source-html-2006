<html><header><meta charset="utf-8"><title>期待公仔箱之光速跑法</title></header><body><h1>期待公仔箱之光速跑法</h1><p>相信好多朋友都有睇過《日式麵包王》，但係唔知大家有冇聽過《光速蒙面俠21》呢？同樣利用勵志、搞笑漫畫為題材，絕對係近年搞笑運動漫畫嘅表表者。雖然筆者最愛的依然是《我要高飛》，但可惜當年TVB播到一半就完咗（哭）……先說回《光速蒙面俠21》，故事講述小早川瀨係一個身材細小又怕事的普通中學生，從小就因為逃避被壞人欺負，因而練成一套光速步法，冇人可以捉得到佢；進入高中之後，瀨立心改變自己，經過一輪爆笑場面後他加入咗美式足球部擔任經理。喺機緣之下瀨的光速跑法吸引咗美式足球部主將蛭魔妖一，最後更逼瀨以球員身份加入美式足球部，從此令到瀨成為最快跑手！故事當然公式化，不過當中的勵志訊息非常正面，起碼唔會教到小朋友拎刀斬媽媽，好希望動畫版可以快啲於電視台推出，當然唔好再放喺星期六或日朝早播放，咁只會又浪費一套大好動漫作品呢！</p></body></html>