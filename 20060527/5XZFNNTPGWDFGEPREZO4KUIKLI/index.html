<html><header><meta charset="utf-8"><title>長情Fans苦等十年</title></header><body><h1>長情Fans苦等十年</h1><p>闊別舞台12年的周慧敏前晚重踏紅館台板，對喜歡她的歌迷來說，可謂等到頸都長，難得一眾歌迷均表示不論她復出或再退出娛樂圈都會支持。</p><p>何先生　33歲</p><p>「我鍾意咗Vivian13年，我等佢開騷等咗10年，會睇足三場，如果佢着嗰套宮廷衫我都想睇，假如之後佢決定再退出，我會支持佢嘅決定。」</p><p>Rie　22歲</p><p>「我係睇電視劇《大時代》嗰陣鍾意佢，最鍾意嘅歌《如果你知我苦衷》。就算佢唱完今次封咪，我都會尊重，下次佢可能又為貓狗籌款出嚟表演。」</p><p>朱小姐　22歲</p><p>「我會睇兩場，最鍾意佢首《最愛》，不過我就唔係咁鍾意佢着嗰套宮廷服，太性感。佢咁耐都保持得咁靚，氣質係新一代冇人可取替。」</p></body></html>