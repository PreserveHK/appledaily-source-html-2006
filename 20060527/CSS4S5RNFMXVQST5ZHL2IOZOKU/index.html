<html><header><meta charset="utf-8"><title>唔使牌都揸得（美國）：100km/h電動車出場$192,000勁貴</title></header><body><h1>唔使牌都揸得（美國）：100km/h電動車出場$192,000勁貴</h1><p>呢部MyersMotorsNmG電動車都算係「電車之霸」，佢行駛時速高達100km/h外，車價約港幣19萬，接近部中型房車。咁貴都有客路，當然有理由，NmG每次叉滿電可行48公里，花費約$4電費（美國），連太陽能叉電器都得，所以唔少公司都買嚟作公司車，一來可以慳錢，二來NmG個樣好可愛，噴埋公司名就可以做宣傳車，最重要係可以限定員工使用公司車的次數（每次行48公里），好似courier-journal.com就買咗一批NmG做速遞車。</p><p>4個鐘叉電</p><p>NmG可用110V或220V叉電，只要20安培電力，4至6個鐘就搞掂。電力係由13個12VOptimaSpiracell組成，輸出高達156V，有電池壞咗，只換其中一個就可以，唔使大型維修。NmG賣得好仲有一個原因，就係響美國駕駛NmG係唔使車牌，咁公司就唔一定要請有車牌嘅員工，又慳一筆。<br> <br> 記者：伍旋卓</p></body></html>