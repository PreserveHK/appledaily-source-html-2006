<html><header><meta charset="utf-8"><title>讀者來稿撐XB360</title></header><body><h1>讀者來稿撐XB360</h1><p>電腦男同女波士霸咗咁多日，今日卒之輪到畀讀者發表吓意見。獲刊登稿件之讀者，更可得到指定遊戲精品，你又想攞？仲唔嗱嗱聲寫篇稿過嚟？</p><p>讀者BillyLee：</p><p>個人認為PlayStation就好似TVB咁，有班慣性觀眾！無論質量、價格有任何轉變，都很難改變這班忠實用家的決定！就看看XB360可否打破呢種局面。於我而言，我是比較着重功效及價錢的比例，所以我會選擇XB360及Wii！因將來很多PS3嘅Game喺XB360都會有！同一款Game，XB360很大機會便宜過PS3。XBoxLive網上服務有Microsoft支援，令服務更趨成熟及UserFriendly（無論介面、收費方法、操作等），只須繳付年費$368，便可無限次與網友網上對戰，毋須逐項收費。<br> 次世代DVD格式，XB360提供外置式HDDVD機，讓我們多一個選擇買或不買。不用強迫大家選HD-DVD，對沒有高清電視的用家又可省回一筆。如人們批評XB360不內建次世代光碟機，但是別忘了，天下沒有白吃的午餐，內建HDDVD是要多花錢的，選購式不是更好嗎？</p><p>電腦男評語：</p><p>用TVB比喻PS系列，的確幾神似。不過慣性唔係無敵，強如超任年代嘅任天堂，打後一樣慘遭滑鐵盧！XBOXLive絕對係微軟重要嘅王牌，而且外置HDDVD機令硬件配搭更為靈活，隨時可緊貼科技潮流，毋須將開發成本過早予機迷分擔。</p><p>唔滿意本欄論點？對3大主機好多意見不吐不快？即管電郵畀我哋暢所欲言！<br> 來稿要點：<br> ．成功刊登稿件之作者，將獲贈遊戲精品。<br> ．稿件字數不可超過500字，本欄有絕對刪改權。<br> ．每段稿件請集中評論，歡迎多段式投稿。<br> ．稿件可電郵至itpage@appledaily.com<br> ．來稿請附筆名、聯絡方法等簡單個人資料。<br> <br> ＊得獎者請以來稿之電郵地址，補回真實姓名及身份證號碼（英文連頭4個數字便可），以便專人通知領獎事宜。</p></body></html>