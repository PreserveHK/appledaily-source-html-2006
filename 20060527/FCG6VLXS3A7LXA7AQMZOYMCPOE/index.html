<html><header><meta charset="utf-8"><title>同場加映：輕身Notebook繼續睇</title></header><body><h1>同場加映：輕身Notebook繼續睇</h1><p>想好似Q2010咁，輕到兩隻手指都拎得起，真係唔容易搵；不過，Fujitsu近期仲推出咗兩部走輕型路線嘅S6000系列新作，厚度稍為加碼，但功能及配備同樣好堅！</p><p>S6311內涵實淨</p><p>採用純黑色機身嘅S6311，外形唔算華麗搶眼，但夠晒實用。佢配置咗13.3"兼對比度為250:1嘅鏡面芒，並內置雙層DVDSuperMulti燒碟機，加埋備用時間達到5粒鐘，其實幾適合用嚟煲碟睇戲。重1.7kg，就咁拎出街仲幾輕嗰隻！<br> <br> 規格：IntelCoreDuo處理器T2300、512MBDDR2、80GB硬碟、指紋辨識</p><p>S6310黑白對比</p><p>無論外形、重量抑或外觀，兩者都勁似兄弟版咁款。但講到玩色，似乎以S6310較耍家，其機身搭上黑白雙色，Layout明顯較豐富；至於配備方面，大致同為512MBDDR2記憶體及80GB硬碟，不過冇用上S6311嘅SuperFine靚芒，睇片嗰陣自分出高下。<br> <br> 規格：IntelCoreDuo處理器T2300、512MBDDR2、80GB硬碟、雙層DVD燒碟機<br> <br> 查詢：富士通（31012898）</p></body></html>