<html><header><meta charset="utf-8"><title>碧咸，踢右中場無你份！</title></header><body><h1>碧咸，踢右中場無你份！</h1><p>上年年尾adidas初推出+10玩意，不是人人懂，多得近期兩位小朋友Jose和Pedrom猜包剪揼挑選球星的最Hit廣告，+10概念明確得多。一盤定勝負，施丹、卡卡、洛賓、碧咸、中村俊輔以至名宿碧根鮑華及柏天尼逐個呼喚而出，組成夢幻組合對戰，不！應是ImpossibleTeam才對……adidas亦走訪12位球星，問問他們心目中的ImpossibleTeam，慘在除了碧咸自己外竟然無一個球星選碧咸，就連隊友謝拉特都寧願選費高做右中場也不撐這個英格蘭隊長，沒話可說，碧咸球技、人氣下滑啦。<br><br>記者：陸伊琳<br>部份攝影：伍慶泉</p><p>12球星選右中場</p><p>碧咸漸被人遺棄</p><p>adidas找來雷拿、雲邦美、基維爾、尼斯達、拿臣、施斯、簡尼、謝拉特、魯爾、施丹、卡卡及碧咸等12位球星玩+10，半數人選巴西卡富踢右中場，另一票王是球王施丹，今次是他最後一次踢世界盃，不是敬老確實好波，就連雲巴士頓、馬勒當拿都有人選，碧咸無一個球星肯撐！只怪他過檔皇馬後沒甚麼新突破，香蕉罰球時Work時唔Work，又經常射失12碼，專一形象又Totallost，連僅餘的好男人條件都無埋，Fans唔Out至怪，唉！你還是專心踢波吧。</p><p>下集廣告網上有得睇</p><p>adidas+10廣告分上下兩集Equipo及Partido，各長60秒，由廣告界知名導演IvanZacharias執導，上集現正播放，下集將在月尾播出，現在可在adidas網站率先收看。下集兩位小朋友Pedro和Jose兩隊正式對壘，兩人顯大將之風對球星指指點點，搞笑場面多籮籮，這邊廂卡卡因窩利射門被迪科雙腳擋出，被Jose調走換入杜夫，那邊廂林柏特回贈一腳窩利被簡尼撲下，正當大家爭議皮球有否射入白界線之際，Jose媽媽一句：「食飯啦。」球賽即時結束，眾球星被Jose玩到陀陀擰。除下集可以率先看，adidas網站亦提供各球星的牆紙供大家下載，你更可以玩+10遊戲，輸入你所選的10位球員，登記後你便有機會免費飛去德國睇世界盃，在網上亦有很多未在香港電視曝光的廣告及球星訪問，大家不妨上網八一八。（網址： http://www.adidas.com） </p><p>丘建威都Out碧咸</p><p>非偏見，以波論波，丘建威都Out碧咸：「中場好多人可以揀，唔需要揀碧咸，佢弱在無個人突破能力，踢波好現實，好波自然多人爭，我都有留意到adidas嗰12位球星嘅+10選擇，施丹嘅陣容選龍門巴夫斯、李沙拉素同杜林踢後、中場揀馬基里尼，全部都係98世界盃法國隊球員，證明佢好懷念98捧盃的日子。」</p><p>丘建威+10陣容（踢4-4-1-1）</p><p>球迷揀ImpossibleTeam</p><p>近年碧咸狀態下滑又多緋聞，女球迷再不膚淺，無話靚仔就一定Buy！做街訪，男女球迷心目中的+10組合都極有創意，有人選戴志偉、三杉淳，亦有人選女子足球小姐MiaHamm，這才是真真正正的ImpossibleTeam。</p></body></html>