<html><header><meta charset="utf-8"><title>　　肖鋼教投資中行中銀一齊買 - 李八方</title></header><body><h1>　　肖鋼教投資中行中銀一齊買 - 李八方</h1><p>中國銀行招股，雖遇着大跌市，但反應照樣百萬人空巷，董事長肖鋼昨日來港主持阿仔（中銀香港）嘅股東會，心情梗係靚靚。有記者問肖董，若果要股民揀滙豐抑或恒生就話識啫，一個環球一個本地，好易分得清，但中行同埋中銀香港兩母子，業務咁鬼接近，究竟應該揀邊隻就好頭痕。見慣本地傳媒嘅肖鋼，好鬼馬咁回應，「建議你兩間銀行都要買」，話若放棄其一，都會很可惜。<br> 中銀香港今年依舊喺會展搞股東會，但呢次就有突破，就係預備埋茶點招呼小股東，由於出席人數踴躍，據聞行方仲臨時落柯打，加咗唔少美食，慰勞忠實小股東，唔怪得其中一位阿伯，話畀八方知，中銀香港跌破底價時，佢都撈底入貨，呢次到阿媽招股，佢一樣鼎力支持，認真抵錫。<br> <br> 傳真︰2623-9278<br> 電郵︰pf_lee@appledaily.com</p></body></html>