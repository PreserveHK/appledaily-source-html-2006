<html><header><meta charset="utf-8"><title>儲人仔：儲Lego人仔　要仔唔要乸</title></header><body><h1>儲人仔：儲Lego人仔　要仔唔要乸</h1><p>儲Lego有好多玩法，有人鍾意儲系列，最多人儲《StarWars》。但最得人歡心非Lego人仔（Minifigure）莫屬，為了一個小小的公仔，好多Fans可以買成盒Lego返來，只為一隻小小公仔！Fans嘅終極目標係巨型版Lego人，$1,800一隻Fans都話價錢合理！<br><br>記者：陸伊琳　攝影：伍慶泉</p><p>「$1,200隻Lego好鬼抵！」</p><p>講起Lego人仔，Jeffrey就係瘋狂人辦。原來部份人仔款式出一次即絕版，部份款式要連成盒Lego積木買，花一百至幾百元買盒Lego只為一個公仔，要仔唔要乸！細看Jeffrey戰績，家中「人口」過千，他表示是十年前在澳洲讀書時儲起，當地玩具店成日大減價，剛好在美國的表弟亦是Lego迷，兩人趁平入市，斬獲不少。「儲人仔都幾濕碎，總捨不得賣，要賺錢，就要在大公仔入手，一隻可以炒至$4,000-$5,000！」不過大公仔多是非賣品，唔易搵。「上次到新加坡旅行見玩具店有，買了一隻，$1,200好抵，香港玩具店賣$1,800，價錢合理！」</p><p>Lego版施丹有頭髮！</p><p>在人仔中，Jeffrey最愛呢隻施丹仔，出過一次就絕版，當時施丹頭頂仲有頭髮！</p><p>澳洲聖誕Lego特別版，幾年前在澳洲買，過了聖誕勁減至幾十元，一買就買了2盒。設計上由12月1日至聖誕日，每日1格，內裏有不同的公仔及積木，主題是聖誕節布置工人。</p><p>Lego人仔Fans聚腳地</p><p>有心的Fans為Lego人仔開設了網站，各Fans可藉此交流心得，他們偶爾會舉行活動。網站中亦有人仔發售，部份造型非常特別，有些更是網站的特別版。</p><p>Lego人仔小檔案</p><p>Lego於74年第一次推出人仔產品，主要是城市、家庭系列的人物，其後亦推出過大小、形狀不同的人仔，有的不合比例，有的沒有手。直至78年，才推出體積統一，有容貌兼手腳可靈活移動的Lego人仔，沿用至今。</p><p>Jeffrey珍藏</p><p>家有惡犬，是Lego人仔的剋星，所以平日都不便Display，以免弄花。圖右的大Lego人是00年出品，由用小積木砌成，當時一千有找購入，現在約價$2,000，另外有2隻大公仔，1隻仍在美國，1隻在新加坡買，每隻$1,000左右，罕有！</p><p>其他Lego人仔精品</p><p>（a）ToysHobby（27710981）<br> 旺角信和中心1206室<br> （b）人仔倉：www.legofigs.com</p></body></html>