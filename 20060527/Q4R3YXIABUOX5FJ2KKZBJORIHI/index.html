<html><header><meta charset="utf-8"><title>新車出閘：豐田CorollaJ-Spec料齊唔使15萬</title></header><body><h1>新車出閘：豐田CorollaJ-Spec料齊唔使15萬</h1><p>1.5公升級家庭房車王的豐田Corolla最近加多個J-SpecVersion，賣點是料夠齊價錢平，雖然沒有了皮座這些豪華設備，但唔使15萬的賣價，比Deluxe版便宜了萬多元，聽落又真係幾吸引喎！</p><p>外觀仍Sell豪華</p><p>15萬嘅CorollaJ-Spec設備豪華，以為會用個齋Look將貨就價，點知答案啱啱相反，部車在外觀上只刪減雨擋和門邊鏡指揮燈，至於原有的自動開關HID頭燈、霧燈、電鍍門柄跟雨點感應自動開關水撥，也可在這部車身上找到，咁你哋話佢個樣係咪仲係好豪呢。</p><p>絲絨椅好坐</p><p>車廂方面，J-Spec版也跟Deluxe版相近，同樣來得空間闊落和備有雀眼木紋裝飾，只是座椅由真皮變成絲絨，並刪減了門檻跟車尾電動太陽擋，其他如電天窗跟恒溫冷氣等高級設備，也得以保留下來。引擎配搭則仍是那台1.5公升直4偈，在VVT-i技術的輔助下，慳油好力是它的賣點。<br> <br> <br> 記者：鄭達基<br> 攝影：楊錦文</p><p>引擎：1,497c.c.直4DOHC<br> 馬力：106ps/6,000rpm<br> 扭力：14.8kgm/4,200rpm<br> 傳動：4前速自動波<br> 售價：$149,990<br> 查詢：皇冠汽車（28661020）</p></body></html>