<html><header><meta charset="utf-8"><title>　　湯氏夫婦皮褸短裙回到60年代 - 李八方</title></header><body><h1>　　湯氏夫婦皮褸短裙回到60年代 - 李八方</h1><p>今時今日要籌款，唔玩吓噱頭出吓花招，都好難吸引到班善長仁翁，好似香港青年協會咁，噚晚喺四季酒店開Party，唔單止搵周一嶽主禮，仲搵咗唔少60年代精英做表演嘉賓，再加埋懷舊dresscode呢招，結果吸引到曾俊華伉儷、玩具大王蔡志明夫婦、李麗娟、朱經武、葉澍堃夫婦、林鄭月娥、李鵬飛等300幾個賓客到場。<br> 全場最搏命搶鏡係主人家之一嘅王䓪鳴，一早到場打點迎賓之外，白色真空透視裝上陣，滿場飛無時停，湯家驊夫婦雖則係全場最遲到嘅一pair，但勝在着得夠yeah，特別係湯大狀，大熱天時仲着住件復古皮褸，合晒60年代feel，係咁俾人捉住影相都無sayno，就知佢幾滿意自己一身打扮啦！<br> 晚宴筵開36圍，除咗有古董拍賣之外，周一嶽、馮載祥及湯大狀，仲合唱咗BeeGees嘅名曲ToLoveSomebody&amp;Words，李家祥又孖住鄭慕智高歌PerhapsLove及Yesterday，睇怕籌到一百幾十萬，應該唔係難事。<br> <br> 傳真︰2623-9278<br> 電郵︰pf_lee@appledaily.com</p></body></html>