<html><header><meta charset="utf-8"><title>　　李瑞環新書老董大力推介 - 李八方</title></header><body><h1>　　李瑞環新書老董大力推介 - 李八方</h1><p>前領導人李瑞環最近出咗本叫《學哲學、用哲學》嘅新書，噚日搵咗老董同中聯辦副主任彭清華做新書發表會主禮嘉賓。𠵱家盛傳中央急call陳太溝通，啲行家問彭清華擔唔擔心陳太挑戰煲呔，佢話冇聽講過話中央要搵陳太，陳太都未講話會唔會選，佢又點可以代陳太講呀？<br> 講番呢本書，大陸上年就出咗簡體字版，繁體字版啱啱先出，喺內地領導嚟講，李瑞環講嘢都算冇咁悶，至少都講過紫砂茶壺嘅茶垢呢個比喻，叫香港唔好刮走啲茶垢。老董大力推薦話，李瑞環詼諧幽默，呢本書啱晒有成就、有上進心、有求知慾嘅市民喎。<br> 八方揭過吓本書，但裏面真係唔係乜哲學，而係講黨嘅思想，睇過目錄都已經眼瞓，應該都係啱成日失眠嘅市民多啲。<br> <br> 傳真︰2623-9278<br> 電郵︰pf_lee@appledaily.com</p></body></html>