<html><header><meta charset="utf-8"><title>MagazinefromEngland：<br>《AUTOCAR》Volume248No.7德國跑車大戰</title></header><body><h1>MagazinefromEngland：<br>《AUTOCAR》Volume248No.7德國跑車大戰</h1><p>同事Chris自從去完西班牙，試完新一代911Turbo之後，就成日喺度講部車幾正幾正，真係聽到我呢……哈，點知啱啱收到最新一期《AUTOCAR》，封面又係波子喎，不過講嘅就係全新911GT3，而且仲要跟同鄉寶馬M6來個比試。過程可謂相當激烈，跑完直路跑山路，跑完山路再跑隧道，試車的記者都覺得2部車各有長處短處，例如911GT3的桶座好坐，而M6則制動反應出色等等，最後結果係點？即係打成平手囉！</p><p>標致207好型呀！</p><p>家陣都未見喺香港出現嘅標致207，竟然喺今期《AUTOCAR》出現喎。雖然部車個Look睇落好似同先前嘅206差唔多，但係車頭就改到好似成部407咁，睇落係咪型好多呢！但係我最鍾意都係佢用嗰台1.4公升直4偈，87匹馬力夠用嘛！<br> <br> 記者：鄭達基</p></body></html>