<html><header><meta charset="utf-8"><title>周麗淇平胸累事主角變配角</title></header><body><h1>周麗淇平胸累事主角變配角</h1><p>年輕人大部份都愛打遊戲機，周麗淇（Niki）也不例外，昨日她在銅鑼灣出席XBox360新遊戲宣傳活動。嬌滴滴的Niki表示平時愛玩講求速度感的賽車遊戲和格鬥遊戲。</p><p>打機減壓</p><p>原本大會要求Niki扮演遊戲女主角的造型，但礙於今次遊戲女主角身材太出眾，故Niki拒絕扮演，她說：「大會本來叫我着女主角套衫，但扮唔到嘛，之後可以試吓，我想試吓着盔甲，着得好弗，顯得腿修長、腰好幼嗰啲就好喇。我想扮好型、好cyber嗰隻，又或者扮男主角都得。」<br> Niki小時候也愛和哥哥在家中打機，她說：「有時打好長時間，輪流打都好。我就最鍾意玩格鬥同賽車遊戲。打機都幾好，人人都有壓力，咪可以減吓壓囉，而且打機又唔會打傷人。」記者笑指她好勇鬥狠才愛打格鬥遊戲，Niki則說：「唔係呀！現實中做唔到嘅嘢，可以在遊戲世界發生，揸快車又唔會撞車、傷身同扣分，都幾好呀﹗」<br> 採訪、攝影：王連連</p></body></html>