<html><header><meta charset="utf-8"><title>　　高達氣頂撩梁振英單挑 - 李八方</title></header><body><h1>　　高達氣頂撩梁振英單挑 - 李八方</h1><p>梁振英前幾日接受訪問話，唔夠班嘅人唔應該選特首，唔使講都知係影射上年參選嘅高達同金勞詹。但如果話邊個唔夠班，其中一個肯定係振英哥，佢做咗咁多年行會，都唔知做過乜政績，淨係累咗老董搞個八萬五，真係成事不足，敗事有餘，肯定係唔夠班。<br> 高達睇完振英哥咁講都好谷氣，叫振英哥咁叻就出嚟選啦，下次有乜民主選舉，夠膽就同佢單挑，佢肯定選贏振英哥。特首選舉制度係100票提名就選得，夠唔夠班係啲選委嘅決定，唔係振英哥話事。<br> 但如果振英哥肯出嚟選，至少都有班左派鐵票畀佢，都未必輸好多畀高達嘅。<br> 馬丁就好擔心，振英哥咁講係有後着，即係話日後個提名委員會會用「唔夠班」呢個藉口借刀殺人啦。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>