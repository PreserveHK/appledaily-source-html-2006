<html><header><meta charset="utf-8"><title>Krusty&amp;Toby選世盃愛將</title></header><body><h1>Krusty&amp;Toby選世盃愛將</h1><p>女生宿舍成員Toby和女子組合Krusty不約而同是標準球迷，對於世界盃即將開鑼，她們異口同聲表示很興奮和期待，日前分別穿上潮款球衣，選出自己喜愛的球星及球隊。</p><p>讚細哨可愛</p><p>Toby是巴西隊的擁躉，故她不加思索即說：「我鍾意朗拿甸奴（Ronaldinho），特別係佢棚哨牙，佢次次喺球場上都表情多多，好鬼馬。有時射十二碼唔入，即刻做啲古怪表情，好鬼可愛。」為了表示對巴西隊的忠心耿耿，Toby說：「我一早都買咗兩件巴西女裝球衣，準備着住幫巴西隊打氣。」</p><p>錯愛朗拿度</p><p>活己嵐（Chucky）與Toby一樣支持巴西隊，她說：「我欣賞朗拿甸奴、卡路士（RobertoCarlos）同埋朗拿度（Ronaldo），有一排我沉迷卡路士，成日上網搜尋佢啲資料，朗拿度離咗婚，我對佢嘅印象大打折扣，始終球星都係公眾人物，都應有健康形象。」</p><p>轉軚捧施丹</p><p>Krusty成員之一的阿Jan有荷蘭血統，她說：「我支持祖國荷蘭隊，記得細細個淨係識追捧靚仔球星，𠵱家諗番起都好膚淺，而當時只係鍾意碧咸（DavidBeckham），但開始識睇波之後，我就欣賞法國球員施丹（ZinedineZidane），佢真係好好腳法。」</p></body></html>