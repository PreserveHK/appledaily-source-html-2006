<html><header><meta charset="utf-8"><title>關仁隱事：手汗多駁髮扮型</title></header><body><h1>關仁隱事：手汗多駁髮扮型</h1><p>男歌星手汗多因為前額脫髮，要靠駁髮扮型仔，但佢開工時都幾麻煩，聽無記嘅幕後人講，同呢位歌手拍嘢認真煩，因為大風啲嘅地方佢必定唔肯去，驚吹甩啲假髮，記得有次要去海邊拍外景，佢女友兼助手就用好多藉口要改地點，如果落雨景，佢哋一樣唔想拍，因為頭髮一濕就露底。禿頭真係好多男星之苦，好似手汗多咁，為要就住啲駁髮，拍嘢要咁鬼煩，關仁都替佢慘。</p></body></html>