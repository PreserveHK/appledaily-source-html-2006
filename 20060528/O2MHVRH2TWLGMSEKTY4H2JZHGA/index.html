<html><header><meta charset="utf-8"><title>　　煲呔講足球執伍晃榮口水尾 - 李八方</title></header><body><h1>　　煲呔講足球執伍晃榮口水尾 - 李八方</h1><p>煲呔最近成日寫《香港家書》，噚日就講到世界盃，煲呔過去好少講波，選特首時佢申報嘅興趣有養魚觀魚，但就冇踢波同睇波，斷估都係佢身邊嘅波精劉細良請槍代寫，佢自己又邊會識寫？<br> 好彩煲呔都算誠實，承認自己唔係標準球迷，睇波仲會瞌眼瞓。篇家書冇乜特別，但講到「波係圓嘅」呢四個字，佢就有感而發咁話，呢句「廢話」反映咗球賽嘅變幻莫測、絕處逢生，好似上屆世界盃，塞內加爾贏到法國、南韓可以擊敗意大利同西班牙咁樣。<br> 三年前煲呔去咗做清潔工，睇怕都冇諗過今日做咗特首，所以話政壇「波都係圓」都幾啱，不過煲呔就真係要醒醒定定，話唔定突然有第三者被中央祝福，分分鐘搞到煲呔陰溝裏翻船，紅牌出局！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>