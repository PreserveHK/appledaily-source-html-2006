<html><header><meta charset="utf-8"><title>飯聞煮派：0卡紅波椒點食都唔肥</title></header><body><h1>飯聞煮派：0卡紅波椒點食都唔肥</h1><p>唔係話要鼓吹減肥風，但實情係夏天駕到又賤肉橫生的話，真係着乜都唔安樂。但自己每次ondiet，淨係識得食白烚嘢，無色無味又無臭，食兩餐已經耍手擰頭。想好味、有賣相又健康，不如請MARCOPOLO助理總廚黃師傅，教你煮幾味，註冊營養師Sue幫你計足卡路里，醒你健康貼士，咁多猛人咁專業，唔偷師就走雞。<br><br>記者︰劉昱蘭<br>攝影︰陳偉強、楊錦文</p><p>食肉減肥未必Work</p><p>Sue認為呢個主要係二人份量嘅餐單，加埋都不過係1,000卡路里左右，夠晒light，除咗煎茄子要落少少油之外，其他餸真係滴油不沾，食材同烹調手法都非常健康。<br> Sue支持呢類少肉嘅餐單，但係身邊唔少朋友都鍾意呢期嘅食肉減肥法，Sue就覺得唔多正確。大家都覺得食肉減肥易實踐又Work，但其實減咗嘅磅數只係肉類吸收咗人體肌肉水份嘅重量，冇真係減到磅。但係一時間食多咗肉，個腎要超負荷排清毒素會好傷，所以大家唔好以為好潮好Work就死跟。</p><p>紅波椒香芒炒雞柳<br>潤髮嫩膚</p><p>聞煮價：$50/2人<br> 需時：20分鐘<br> 椒的卡路里近乎零，真係點食都唔肥，減肥至啱食。而且佢仲係養顏美容抗衰老嘅平價補品，皆因佢含豐富維生素C，有助強化指甲及滋潤髮根，又能令皮膚光滑柔嫩，而且佢促進新陳代謝好有效，增強人體免疫力，新陳代謝快啲會瘦得快啲。</p><p>咩料</p><p>紅波椒1個約160克、芒果1個120克、雞髀肉80克、芒果汁60毫升、鹽1/3茶匙、雞粉1/3茶匙，生粉1/4茶匙</p><p>速成法</p><p>1.將紅波椒直切開二及去核，可以切少許紅波椒絲作裝飾。<br> <br> 2.芒果切條後，以熱水浸一陣。<br> <br> 3.雞髀肉去皮切絲，用味粉醃1分鐘。<br> <br> 4.用鑊將紅波椒絲和雞絲一齊炒，加鹽、雞粉、生粉埋芡後，再加芒果汁，最後落已隔水的芒果條略炒即可。</p><p>聞煮貼士</p><p>雞髀肉去皮後，亦要切去皮下油就更健康。而芒果條要最後才炒，否則很容易爛及變黑。</p><p>英文FreshShrimpsandCheeseSaladinPapaya</p><p>DIYPrice：$60/2persons<br> Time：15minutes<br> <br> Ingredients：1/2papaya（about320g）,120gshelledshrimps,80gstrawberrycheeseand80gassortedvegetable<br> <br> Method：<br> 1.Halvethepapaya,takeoutthepulpanddice.<br> <br> 2.Quick-boiltheshelledshrimpsinwater,cutopenalongthebackboneandsoakincoldwater.<br> <br> 3.Putpapayapulpdicesandassortedvegetableintothehollowedpapaya,putshelledshrimpsontopandaddinstrawberrycheese.Serve.<br> <br> Tips：Usecheesetoreplacesaladdressing,becauseitisnotsofat,butrichinbeneficiallactobacilluswhichisappetizing.Inaddition,remembertosoakshelledshrimpsincoldwater,sothattheywilltastebetter.</p><p>印尼文SaladYogurtUdangDalamPerahuPepaya</p><p>HargaDIY：$60/2orang<br> <br> Waktumasak：15menit<br> <br> Bahan-bahan：1/2buahpepaya（sekitar320g）,120gdagingudang,80gyogurtstroberi,80gsayur-sayuran<br> <br> Caramembuat：<br> 1.Belahpepayajadi2,keluarkandagingpepayadanpotongkecil.<br> <br> 2.Rebusdagingudangsebentar,lalubelahdipunggungudangdanrendamkandlmaires.<br> <br> 3.Masukkandagingpepayadansayur-sayurankedlmpepayaygtelahdikeluarkandaging,letakkandagingudangdiatas,lalutambahkanyogurtstroberi,sajikan.<br> <br> Tips：Menggantisaussaladdenganyogurt,saladtersebuttakakanmengandungterlalubanyaklemakdanlebihsehat,terasalebihenaklagi.Selainitu,dagingudangharusdirendamkandalamairesbarudapatterasasegardanenak.</p><p>（繙譯：語言專家諮詢公司　電話：23648988）</p><p>木瓜船鮮蝦乳酪沙律豐胸消脂</p><p>聞煮價：$60/2人<br> 需時：15分鐘<br> 木瓜本身已夠甜，可以令KeepFit一族忍手落少啲沙律醬或無糖低脂乳酪。眾所周知的豐胸木瓜，含有大量維生素A、C、鈣、磷及纖維素，幫助腸胃消化，分解多餘的脂肪，又可保護眼睛，有助消除疲勞，是健美一族的必食推介。</p><p>咩料</p><p>木瓜半個約320克、蝦仁120克、士多啤梨乳酪80克、雜菜80克</p><p>速成法</p><p>1.將木瓜開二，挖出木瓜肉及切粒。<br> <br> 2.蝦仁汆水，然後開邊及浸冰水。<br> <br> 3.將木瓜粒及雜菜放入已挖肉的木瓜內，蝦仁放上面，再加入士多啤梨乳酪即成。</p><p>聞煮貼士</p><p>以乳酪代替沙律醬，冇咁肥又多啲有益乳酸菌，開胃有益。另外蝦仁一定要浸冰水才會爽身有口感，仲一定要挑清黑腸，𠵱家水質污染咁嚴重，好多毒素都會留喺蝦嘅腸內，花啲時間、工序都必須挑清。</p><p>南瓜燉栗子百合瘦肉<br>高纖飽肚</p><p>聞煮價：$15/1人<br> 需時：1小時10分鐘<br> 其餘3個餸，計計埋埋都係少澱粉，纖維不算高，唔係好飽肚。呢個湯有南瓜同栗子，同屬高纖維的食物，食番啖湯渣就可以力補不足，如栗子中含糖和澱粉高達70％，非常飽肚。南瓜同栗子多糖及澱粉，做餸煲湯或當零食都OK，但切忌空口大量吃，尤其係糖尿病人更要忌食。</p><p>咩料</p><p>南瓜40克、栗子40克、百合20克、瘦肉40克、清水200毫升</p><p>速成法</p><p>1.南瓜及瘦肉切粒，栗子去衣，百合浸水。<br> <br> 2.將所有材料汆水後放入燉盅，加入清水後燉1小時即可。</p><p>聞煮貼士</p><p>瘦肉要特別多汆水一次，燉湯賣相才會夠清澈。</p><p>瑤柱金菇燴茄子ByeBye肥膩</p><p>聞煮價：$50/2人<br> 需時：15分鐘<br> 茄子屬於低卡路里食物（200克茄子約有40卡路里），不過一般貪香口，食茄子都鍾意炸或煎，搞到多油肥膩。今次師傅教大家，點樣可以令蒸茄子都好惹味，咁就健康得多。</p><p>咩料</p><p>濕瑤柱80克、金菇80克、茄子200克、生粉1/2茶匙、雞粉1/3茶匙、蠔油1/3茶匙、胡椒粉少許、老抽少許、麻油少許</p><p>速成法</p><p>1.將茄子直切開二後煎熟，然後蒸3分鐘。<br> <br> 2.將瑤柱及金菇落鑊，加入生粉、雞粉、蠔油、胡椒粉、老抽及麻油埋芡。<br> <br> 3.先將半個茄子放上碟，淋上一半的芡汁，再將另一半的茄子放上面，將所有芡汁淋上即成。</p><p>聞煮貼士</p><p>以蒸茄子的方法代替拉油，蒸完之後冇咁多油肯定健康啲。茄子可降血壓，瑤柱又滋陰，愛美的女士們實Buy。</p><p>黃總廚威水Profile</p><p>喺馬哥孛羅香港酒店做咗1年嘅助理總廚黃浩初師傅，入廚已超過15年，曾在英皇駿景酒店及溫莎酒店等多間酒店做過廚師，經驗豐富。尤其鍾意創作新派中菜，不論傳統中菜或中西融和菜式都咁拿手。</p></body></html>