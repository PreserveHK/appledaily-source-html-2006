<html><header><meta charset="utf-8"><title>花𡃁Can：食花生睇波冇肚腩　黃宗澤坐住做掌上壓</title></header><body><h1>花𡃁Can：食花生睇波冇肚腩　黃宗澤坐住做掌上壓</h1><p>黃宗澤（Bosco）今次不是做天幕下的富家子，也不是野蠻奶奶的乖仔茂春，而是做了世界盃大使。喜歡曬太陽做運動的Bosco，平日忙拍劇，做代言人最受惠的當然是可以曬太陽燈和做搣脂機，即使深夜睇世界盃，猛食花生灌汽水都唔驚。今次Bosco醒你5招，教你一身健康fitlook示人。即睇！<br><br>記者：馬靜兒　<br>攝影：陳偉強　<br>WardrobefromNike</p><p>龍門大將軍</p><p>身為世界盃大使的Bosco，打籃球、踢足球和游水樣樣精。「我以前跟朋友踢波係做守龍門，但𠵱家工作太忙，平均每個月只可打一次籃球，要踢波就麻煩啲，要湊夠人數較難。」<br> Bosco是荷蘭隊fans，點解？「巴西實在太多支持者，英格蘭又多fans，荷蘭係黑馬，我要鋤強扶弱。其實我本身鍾意古烈治，好記得佢個『寶黛麗』辮子頭，係一種情意結。」</p><p>睇波必做5件事</p><p>為了當上世界盃大使，Bosco說有5件事是他在世界盃期間必做。</p><p>買荷蘭戰衣打氣</p><p>雖然Bosco是荷蘭隊fans，但沒有刻意去儲荷蘭隊球衣。「如果見到特別嘅都會買，但有朋友知道我做咗世界盃大使，送咗70年代出產嘅巴西球衣畀我，計落都已有十件八件。」Bosco，荷蘭隊橙色球衣夠sharp醒，襯埋橙色足球和波鞋就最型啦！一於全套上陣。<br> <br> 荷蘭隊波衫$479<br> 荷蘭隊波褲$219<br> 波襪$89<br> 荷蘭隊足球$199<br> AirZoomtotal90IIIFG波boot$989<br> <br> （AllfromNike28955668）</p><p>勤做運動收線條</p><p>Bosco話睇波要飲汽水、食花生，坐得多食得多，好容易養個大肚腩，要快啲keep住令肌肉結實，所以佢閒時會做纖體機。「做機只要30分鐘就可以幫我重整腹部線條，練番6嚿腹肌出嚟。但我嫌唔夠喉，仲會做掌上壓，不過係坐喺度做，平均每日會做100下，咁就最fit喇！」<br> 其實要快速收肚腩，除了做運動，最直接的方法就是靠機器幫助，有些纖體搣脂機會利用真空負壓力原理，重塑身體最fit線條，令你腹肌重現。</p><p>照太陽燈晒健康</p><p>「我好鍾意古銅色皮膚，做世界盃大使膚色當然要健康，我有時間就會去沙灘曬足半日，但開工無時間就會去曬太陽燈，曬前會先塗保護皮膚的太陽油，仲要係零度數，曬10分鐘就得。」<br> 通常太陽燈機都呈圓筒形，躺在機內，胸部和背部都可以均勻曬黑，所需時間短，每次只曬9分鐘。開始時要隔日曬（最少讓皮膚休息24小時），曬4至5次後，膚色有明顯轉變，以後每星期曬1次就可以。</p><p>做facial掩疲累</p><p>唔好以為係女仔先會做facial，Bosco喺睇波期間，最重要嘅係做護膚程序。他說因為放工後即刻返屋企睇波，即使捱眼瞓睇通宵都要睇，所以好易令面部皮膚變乾，做面部保濕鎖水護理，就可以令自己上鏡時顯得精神一點，咁睇幾多個通宵都冇人覺佢攰。</p><p>保濕護理程序</p><p>薏米水西瓜排毒</p><p>晚晚睇波好易令人熱氣上升，Bosco就會多食含維他命Ｃ和清熱的食物和飲品。「我最鍾意飲花膠湯，護膚嘛！仲有薏米水和食西瓜，一見到就唔會放過，一日可以飲1公升薏米水，因有清熱祛濕效果，皮膚自然少出暗瘡。而西瓜含纖維質和維他命C，可幫助腸臟蠕動，有助排毒、抗氧化和抗衰老。」</p><p>護膚療程收費：</p><p>水柔肌膚鎖水面部護理　$680/75分鐘<br> P.R.Cell纖體搣脂　$480/30分鐘（首次試做可獲半價）　<br> 太陽燈日光護理　$180/9分鐘<br> <br> OasisHomme（28343688）</p></body></html>