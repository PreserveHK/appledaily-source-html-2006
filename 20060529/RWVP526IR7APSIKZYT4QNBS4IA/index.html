<html><header><meta charset="utf-8"><title>《春光乍洩》10周年限量版　2,046套網上豪炒$1,439</title></header><body><h1>《春光乍洩》10周年限量版　2,046套網上豪炒$1,439</h1><p>單一套戲嘅DVD可以賣幾貴？剛落場嘅《春光乍洩康城10周年紀念限量典藏》，以$880開賣價創下香港碟場最貴歷史紀錄！由於全球限量2,046套關係，正所謂渴市自然會炒賣，有網上商店更公然索價$184.99美元（約港幣$1,439），至於後果只得一個，就係「搶」！<br><br>記者、攝影：朱崇德<br>ImageGirl：Tracy</p><p>唔經唔覺《春》已經係10年前作品，王家衞亦是憑此片以首個華人導演身份，掄元康城影展最佳導演獎項！當年的康城初哥，10年後的今日再以首個華人身份，執掌康城影展評審主席，《春》一片可算幫他贏盡種種榮耀。</p><p>旺角最平賣$880</p><p>由於《春》BoxSet限量2,046套，真係極搶手，價錢亦好飄忽吓！據發行表示，就香港及日本的哥哥歌迷會，預訂《春》的數目已不只2,046此數！<br> 至於價錢方面，行貨價代表的HMV𠵱家做緊$999，旺角街舖最低去到$880，不過貨量相當緊吓！至於網上著名DVD銷售點yesasia.com，更高上賣$1,439！不過冇計啦，今次《春》去貨好急，派街2日已去貨大半，老外想買碟真係惟有用高啲價！</p><p>港版完美聲畫版本</p><p>今次10周年3碟典藏版，內容是碟迷們夢寐以求！經過全新數碼復修，畫質細緻、色彩豐厚，感覺同當年在戲院睇真係有得揮，聲效亦升至dts5.1及DD5.1，不過最令《春》迷感動者，是舊版DVD字幕是「刻死」在影片上，今次典藏版首度自由選擇字幕，Remake得認真！<br> 第2碟片的SoundTrack亦是碟迷摯愛，舊版原聲大碟斷貨多年，今次以24-bit技術重新混音，並在曲目間加入「黎耀輝、何寶榮」深情對白，絕對達發燒級！提醒大家，發行表示SoundTrack只在今次隨BoxSet附送，日後再出普通版都唔會送，至於齋CD更是無望！</p><p>解構BoxSet</p><p>《攝氏零度》港版首現</p><p>今次《春》的另一大賣點，就係加入了第3碟的《攝氏零度》製作特輯！基本是《春》1996年上畫後的一年，台灣製片人為它拍攝的補序，以往只在台版碟推出，港版仲未登場；最吸引碟迷，當然係一大堆的從未曝光劇情，傳說已久的「關淑兒劇情」，大家亦可在此一睹。</p><p>刪剪劇情搶先睇</p><p>售賣點：DVDPro（23326326）<br> 地址：旺角奶路臣街6E德發商場地庫B4舖</p></body></html>