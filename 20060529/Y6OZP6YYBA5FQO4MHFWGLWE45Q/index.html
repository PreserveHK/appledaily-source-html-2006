<html><header><meta charset="utf-8"><title>直擊元朗大橋街街市</title></header><body><h1>直擊元朗大橋街街市</h1><p>張太<br>今日通菜都幾靚，我見今日空閒啲，整個潮州人鍾意嘅餸，用蛇肉打成蛇丸，蛇骨煎湯，然後灼通菜，清熱又解毒。<br>今日通菜︰$6/斤</p><p>翁太<br> 好耐冇食絲瓜，諗住用嚟釀吓嘢咁，有肉又有瓜夠健康。<br> 今日絲瓜︰$6/斤</p><p>林太<br> 牙帶魚夠健康，有大量蛋白質、鈣同維他命A，今晚會整糖醋牙帶魚，酸甜開胃。<br> 今日牙帶魚︰$22/條</p><p>陳太<br> 今日好熱，好想食鹹檸檬蒸烏頭魚開開胃又唔使煩，醃佢10分鐘，蒸佢10分鐘就搞掂。<br> 今日烏頭︰$10/條</p><p>王女士<br> 今日會整紹菜煮粉絲，清清哋易入口，天時暑熱冇乜胃口食就最啱。<br> 今日紹菜︰$5/斤</p></body></html>