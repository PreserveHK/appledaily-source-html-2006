<html><header><meta charset="utf-8"><title>飯聞煮派：食住龍蝦　賞龍舟</title></header><body><h1>飯聞煮派：食住龍蝦　賞龍舟</h1><p>又到端陽，又係龍舟競渡，嚟嚟去去都係食米糭，悶啲喎！不如趁假期一家人咁人齊，豪氣啲，整餐龍蝦餐畀家人食，歎住龍蝦睇龍舟，加個龍躉燉翅，實行食出一個難忘有新意的端午。<br><br>記者︰劉昱蘭<br>攝影︰楊錦文　<br>鳴謝︰富豪東方酒店豪苑海鮮酒家（21323456）</p><p>香芒龍蝦卷質感有層次</p><p>聞煮價：$100/4人<br> 需時：20分鐘<br> <br> 芒果加龍蝦的創新配搭，加埋炸嘢夠香口我最Buy。炸卷嘅面頭有芝麻，咬落似煎堆，內裏龍蝦肉爽口，芒果腍得嚟有甜甜果味夠開胃，口感有變化一流。</p><p>咩料</p><p>龍蝦1隻約12両（約有10両龍蝦肉）、芒果1個、雞蛋1隻、芝麻3両、威化紙8張、少量豆粉、鹽、生粉及生油</p><p>速成法</p><p>1.龍蝦起肉後切塊，以適量豆粉及鹽拌勻，再加入少許生油。<br> <br> 2.芒果起肉切條。打蛋備用。<br> <br> 3.將1塊龍蝦肉和1條芒果條放在威化紙上，捲成條狀，用蛋漿封口。<br> <br> 4.在威化紙條上沾上蛋漿，再鋪上芝麻。<br> <br> 5.落鑊以中火炸1分鐘至金黃色。</p><p>聞煮貼士</p><p>先在枱上撒上少許生粉，再鋪上威化紙，否則威化紙會遇水即溶或變黏。</p><p>英文MangoandLobsterRoll</p><p>DIYPrice:$100/4persons<br> <br> Time:20minutes<br> <br> Ingredients:1lobster,about450g(375globstermeat),1mango,1egg,110gsesame,8piecesofwaferpaper,somebeanpowder,salt,cornstarchandoil<br> <br> Method:<br> 1.Takeoutthelobstermeatandcutintopieces,addinproperamountofbeanpowderandsaltandstirwell,thenaddinalittleoil.<br> <br> 2.Takethemangomeatandsection.Beattheeggandsetasideforlateruse.<br> <br> 3.Putapieceoflobstermeatandasectionofmangomeatonapieceofwaferpaper,rollupandsealwitheggbatter.<br> <br> 4.Coatwaferrollwitheggbatterandspreadwithsesame.<br> <br> 5.Puttherollintoawokanddeep-fryovermediumheatfor1minuteuntilgoldenyellow.<br> <br> Tips:Sprinklesomecornstarchonthecookingtablebeforepavingthewaferpaper,orthewaferpaperwillgetmeltedorbecomestickyonceitcontactswater.</p><p>印尼文GulunganLobsterMangga</p><p>HargaDIY:$100/4orang<br> <br> Waktumasak:20menit<br> <br> Bahan-bahan:1buahlobstersekitar450g(sekitar380gdaginglobster),1<br> buahmangga,1butirtelur,120gbijan,8lembarkertaswafer,sedikittepungkedelai,garam,tepungsagudanminyakgoreng<br> <br> Caramembuat:<br> 1.Keluarkandaginglobsterdanpotongkecil,bumbuidngtepungkedelaidangaramsecukupnya,adukrata,lalutambahkansedikitminyakgoreng.<br> <br> 2.Keluarkandagingmanggadanpotongbentukranting.Kocoktelur,sisihkan.<br> <br> 3.Letakkansebuahdaginglobsterdansebuahdagingmanggadiataskertaswafer,gulungkan,lengketdngcairantelur.<br> <br> 4.Celupkangulungankertaswaferdngcairantelur,lalusiramkanbijan.<br> <br> 5.Gorengselama1menitdngapisedanghinggaberwarnakuningkeemasan.<br> <br> Tips:Andaharusmenyiramkansedikittepungsagudiatasmeja,lalubarumembentangkankertaswafer,kalautidak,kertaswaferyangkenaairakanmencairataumelengket.<br> <br> （繙譯：語言專傢諮詢公司電話：23648988）</p><p>原盅龍躉竹絲雞燉翅夠豪氣</p><p>聞煮價：$50/1人<br> 需時：9小時<br> <br> 龍躉一類的貴價魚，絕對襯得起今餐的豪氣Feel，加埋個翅就簡直係頂級享受，但呢個翅要花的工夫就多好多啦，豪氣都要啲代價。</p><p>咩料</p><p>龍躉肉2両、翅1両半、竹絲雞3両、上湯5両、1/6茶匙鹽、糖及胡椒粉</p><p>速成法</p><p>1.將翅原隻蒸6小時發翅，再將翅洗淨。<br> <br> 2.其間浸竹絲雞，將龍躉劏好、洗淨、切塊。<br> <br> 3.竹絲雞及龍躉汆水後，連上湯和翅燉3小時，怕腥可加1片薑。<br> <br> 4.燉好後加入鹽、糖及胡椒粉調味。</p><p>聞煮貼士</p><p>如果想個翅再鮮味啲，可用2両赤肉及5錢金華火腿熬3小時上湯，但其實自己喺屋企整個翅，已經好花時間，仲熬唔熬鮮味上湯，就要睇吓你有冇咁好心機。</p><p>蒜茸白酒蒸開邊龍蝦做法話咁易</p><p>聞煮價：$100/4人<br> 需時：20分鐘<br> <br> 想食得豪又唔想大搞，簡單啲蒸龍蝦就啱晒，只要你識得揸刀，識得開爐蒸嘢，喺屋企歎龍蝦話咁易。</p><p>咩料</p><p>龍蝦肉10両、白酒2湯匙、蒜茸1両半、鹽1/5茶匙、糖1/5茶匙、油2湯匙、蒸魚豉油2湯匙</p><p>速成法</p><p>1.將原隻龍蝦開邊，蒜茸炸好，拌勻鹽、糖、白酒、炸蒜茸及生油1湯匙後，淋在龍蝦上。<br> <br> 2.以猛火蒸4分鐘後，淋上蒸魚豉油及1湯匙熟油，加少許葱花即可。</p><p>聞煮貼士</p><p>喜歡酒味濃啲的話，記得龍蝦蒸完後，額外再加多1湯匙白酒，因白酒蒸時會揮發。</p><p>彩虹龍蝦球頭尾唔好嘥</p><p>聞煮價：$150/2人<br> 需時：20分鐘<br> <br> 呢個餸用盡晒全隻龍蝦絕不浪費，留番個蝦頭蝦尾做裝飾，將炒好的材料擺中間作蝦身，個感覺好似係龍蝦喺個彩虹海度出嚟咁，靚絕。</p><p>咩料</p><p>青椒、黃椒、紅椒、蜜豆共4両、龍蝦肉5両、薑片6-8片、上湯8両、紹酒適量、少許蒜茸、鹽、生粉及糖</p><p>速成法</p><p>1.龍蝦起肉後，將大量凍油落鑊，燒30秒至1分鐘後，油變微暖，即可將龍蝦肉拉油。<br> <br> 2.落上湯連青椒、黃椒、紅椒、蜜豆炒30秒，加少許鹽及糖。<br> <br> 3.用蒜茸及薑爆香，將所有材料一齊炒30秒，加入紹酒，以糖、鹽及生粉水埋芡。</p><p>聞煮貼士</p><p>想檢查生油是否夠熱拉油，可插入竹筷子，睇吓筷子旁邊有冇起泡，或以手掌隔空感覺油的溫度。</p><p>龍蝦點搞？</p><p>1.揀龍蝦最緊要睇吓佢個頭嘅Size，頭細好過大，頭大即身冇肉。再睇吓佢手腳是否齊全同埋活唔活躍。</p><p>2.攞起隻龍蝦媽媽的話，就要睇吓個尾部有冇一大泡春，有就唔好要佢，啲斤両去晒啲春度好唔抵。<br> <br> 3.如果隻龍蝦想起肉炒球或者炸龍蝦肉，就要將佢浸喺冰水度，放埋入雪櫃浸佢半個鐘左右，見佢唔郁冇晒反應，就可以開邊取肉，浸過冰水就會易好多。<br> <br> 4.如果想原隻蒸，就將把刀放喺佢頭頂中間，用手將刀拍落去，直接開邊拎去蒸就得。<br> <br> 5.龍蝦多刺，如果處理海鮮整傷手會好易發炎，戴手套就穩陣好多。<br> <br> 6.未開始煮就唔好諗住劏定龍蝦先，佢啲肉好容易變黑，要即劏即煮。<br> <br> 7.煮的時候，留意火候唔好太猛火，過咗火啲肉就會好嚡，不過屋企嘅火力實冇師傅個爐咁勁，開到盡都唔使怕。</p><p>陸師傅威水Profile</p><p>富豪東方酒店中菜部總廚陸仕駒師傅，擁有30多年入廚經驗，出任總廚的經驗豐富，統領過珍寶海鮮舫、聯邦酒樓集團、美心集團等。煮海鮮係佢強項，如青咖喱煮大海蝦，仲有勁蒜蒸鱈場蟹腳，係陸師傅的馳名菜式。</p></body></html>