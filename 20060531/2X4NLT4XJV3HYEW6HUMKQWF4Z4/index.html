<html><header><meta charset="utf-8"><title>　　唐唐澳洲財長同病相憐有偈傾 - 李八方</title></header><body><h1>　　唐唐澳洲財長同病相憐有偈傾 - 李八方</h1><p>中國銀行聽日上市，好多股民望天打卦，都希望佢唔好跌穿招股價。個市呢期咁亂，股民有呢啲憂慮都唔出奇，不過唔緊要，一向腳頭好好嘅唐唐，今晚就會結束外訪返港，而且仲會趕及聽日出席中行上市嘅酒會，有佢壓住個場，希望真係有用，等個市唔好繼續冧啦。<br> 今次唐唐外訪，避過香港冧市，都算少咗啲啲壓力，而且佢仲喺澳洲他鄉遇故知，撞正同佢一樣經常俾人叫回水嘅澳洲財長高德樂（PeterCostello）。財長都好坦蕩蕩咁同唐唐交流心得，大呻自己個政府今年有盈餘，但外界就猛咁施壓，又要減稅又要回饋；不過喺審慎理財原則下，真係好難做到㗎嘛，所以都只係能夠加大力度發展基建咋喎。<br> 日後若有人再迫唐唐，佢不妨攞澳洲財長呢個case嚟大番人轉頭。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>