<html><header><meta charset="utf-8"><title>　　郭文緯避咗東帝汶一劫 - 李八方</title></header><body><h1>　　郭文緯避咗東帝汶一劫 - 李八方</h1><p>華探長韓森單案，勾起香港人對幾十年前香港貪污猖獗情況嘅記憶，也令大家更加珍惜得來不易嘅廉政成果。其實對於好多發展中國家嚟講，香港嘅反貪經驗係佢哋參考嘅對象。廉記執行處前首長郭文緯退休後就經常周遊列國，為嗰啲國家嘅反貪部門擔當顧問。<br> 郭文緯同八方講，上星期佢差啲去咗東帝汶，原來諗住幫嗰度只得兩個人嘅反貪部門出謀獻策，點知後來見局勢咁亂，先冇去，否則可能要搭撤僑航機返香港。<br> 其實早排佢先去完意大利都靈，參加聯合國反貪專家小組會議，30幾個開會嘅專家裏面，只有三個亞洲人，除咗南韓同泰國兩個學者，咪仲有郭文緯囉。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>