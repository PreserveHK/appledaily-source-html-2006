<html><header><meta charset="utf-8"><title>周街影相攞着數</title></header><body><h1>周街影相攞着數</h1><p>據電訊管理局資料顯示，原來現時已達到240萬港人擁有影相手機，絕對唔嘢小！近日更有網民發表一條絕橋，用影相手機拍低參與「我賞Click」嘅商戶Logo，就隨時有着數攞。即係乜東東？其實係一套影相手機專用軟件；只要喺任何地方影低商戶Logo，手機就會自動Detect圖像內容，並連上相關網頁。簡單啲講，玩法即類似用圖像代替輸入http網址嚟上網咁解！雖然玩法新鮮，但現時有份參與嘅商戶僅10間左右，好彩係利用「我賞Click」上網，唔單止不收分文，仲隨時有着數攞㖭！例如免費單撈CartoonNetwork手機壁紙及圖案、必勝客優惠券等。當係試新嘢都好吖！</p><p>文：尹謹基</p></body></html>