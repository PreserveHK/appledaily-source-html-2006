<html><header><meta charset="utf-8"><title>難得陪老婆公開拍拖<br>陳奕迅自爆有儲SMS癖</title></header><body><h1>難得陪老婆公開拍拖<br>陳奕迅自爆有儲SMS癖</h1><p>陳奕迅（Eason）和徐濠縈前晚恩愛看首映，Eason在新片飾演頹廢的人，喜愛儲古怪東西，原來他在日常生活中也有怪癖，就是儲朋友send給他的SMS。</p><p>陳奕迅一向甚少與徐濠縈一同出現公開場合，二人結婚後，徐濠縈更刻意迴避記者，通常只在宣傳時才願意拍照。</p><p>懷念遊太古城</p><p>前晚陳奕迅和徐濠縈到太古城中心欣賞《高踭》首映，徐濠縈見記者還是左閃右避，擾攘一會才大方拍照；Eason則懶理，自顧自參觀商場，他表示小時候常到太古城中心遊玩，是夜重臨舊地，他不停詢問保齡球場及溜冰場是否還在，Eason說：「好想行街呀，我後生時成日嚟溜冰㗎。」<br> Eason近日常以爛笪笪造型示人，原來是為拍攝新戲《野．良犬》，他說：「個名係用黑澤明戲名，講個世界充滿危機，我遇到隻善良嘅狗，我個造型反映社會𠵱家啲人，鍾意儲埋啲垃圾咁囉。」Eason謂自己也喜歡儲無謂東西，他說：「我鍾意儲sms，人哋send啲生日快樂畀我，我咪儲起佢囉，唔好講畀人知呀。」</p><p>迫男友穿女裝</p><p>薛凱琪（Fiona）與曾傳緋聞的方大同一同出現，Fiona說：「單嘢（緋聞）冇人信，信咪當宣傳囉。」吳日言表示看電影海報中男人穿高跟鞋，想起曾迫舊男友穿她的睡衣裙，她說：「佢好大隻、條裙好細，我睇完《絕世好bra》，咪迫佢着囉。」<br> 採訪：魯萍　攝影：陳慧安</p></body></html>