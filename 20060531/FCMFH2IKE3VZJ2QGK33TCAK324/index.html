<html><header><meta charset="utf-8"><title>公屋改善供電系統　睇世盃唔驚大停電</title></header><body><h1>公屋改善供電系統　睇世盃唔驚大停電</h1><p>【本報訊】房屋署耗資26億港元、歷時長達16年的公屋供電改善工程大功告成。全港約50萬個舊型公屋住戶，毋須再擔心炎炎夏日突然大停電，今年大可以安坐家中，開冷氣觀賞世界盃足球爭霸戰。</p><p>電力故障大幅減少</p><p>房屋署總屋宇裝備工程師招建慈昨日指出，隨着本港經濟改善，市民生活質素提高，公屋居民使用電器產品增加，舊式公屋的供電系統不勝負荷而引致停電：「特別係每到炎夏，大部份住戶同時使用耗電量極高嘅一匹半冷氣機時，最容易導致大停電。但𠵱家家家戶戶開齊一匹同一匹半冷氣機、電視、電腦、雪櫃、全屋所有燈，都唔會停電。」<br> 他表示，房屋委員會在1990年開始，為全港114個較舊型屋邨共1,200幢大廈、約共50萬住戶，進行電力裝置改善工程。為1992年以前落成的公屋，加強供電系統及重鋪電線後，發生電力故障及停電的情況已大有改善。根據統計，1994至95年公屋發生的電力故障，約有16,000宗，但供電改善工程完成後，2004至05年的電力故障大幅減至約400宗。<br> 他說，隨着沙田沙角邨的供電改善工程完成後，整個計劃總算大功告成，正好配合公屋用電量高峯期，「居民大可一面歎冷氣，一面欣賞四年一度嘅世界盃精采賽事。」</p><p>沙角邨居民齊叫好</p><p>不少居住在沙角邨25年的居民，難忘過去大停電之苦。劉女士說，「每逢夏天，傍晚6點居民放工，大家開齊冷氣，就好容易大停電。我開熟食檔，同樣大受影響，損失慘重。不過𠵱家就唔使擔心，今年仲買多幾個電視機，等啲客一邊食嘢，一邊睇世界盃。」16歲的居民徐露明就說，「以前夜晚黑大停電，就成晚熱到成頭汗，要走去街降溫。𠵱家屋企有兩個雪櫃，開齊所有電器都唔驚。」</p></body></html>