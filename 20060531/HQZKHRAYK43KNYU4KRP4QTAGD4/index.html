<html><header><meta charset="utf-8"><title>　　仁龍仔唔識講韓森 - 李八方</title></header><body><h1>　　仁龍仔唔識講韓森 - 李八方</h1><p>香港專業人士協會噚日舉行創會兼就職禮，唔單止請到新、舊律政司司長仁龍仔同詩姑出席，連亞瑟王李國章同肥平何志平都有到賀，認真大面子，如果用親疏論計，呢個協會一定同特區以及北京政府好friend。<br> 韓森案咁大件事，好多人都想問吓仁龍仔點睇，但仁龍仔點都唔肯答，唔知係咪因為本身太young呢？<br> 而為大會擔任司儀嘅范太就自嘲，喺立法會慣咗坐喺度發言，噚日要企起身對住咁多人，反而覺得好緊張。范太身經百戰，又點會怯場？佢真係識講笑。<br> 講開專業人士，八方聽聞左派一直好頭痛，因為民建聯搞咗咁耐，喺醫生、律師、工程師、教師同會計師呢啲專業界別，始終打唔開局面。選委會選舉年尾就舉行，當然要做好準備，可以拉攏就拉攏，團結就團結，一切為政治服務。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>