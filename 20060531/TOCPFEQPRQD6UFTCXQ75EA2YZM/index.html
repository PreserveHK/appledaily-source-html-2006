<html><header><meta charset="utf-8"><title>　　林D9買白菜做騷 - 李八方</title></header><body><h1>　　林D9買白菜做騷 - 李八方</h1><p>外界成日話政制事務局冇乜嘢做，插林D9（林瑞麟）白𢭃人工，一時要炒佢，一時要將佢同公務員事務局俞宗怡合併，咁林D9梗係要做啲嘢平反啦！噚日佢就學足老闆煲呔玩巡區，落去南區打個白鴿轉，其間梗係要同區議員會面，聽吓佢哋對放權嘅意見。<br> 南區區議員不嬲乖巧，睇怕D9都冇乜點俾人插。之後佢又參觀咗區內圖書館同行街市，去到鴨脷洲街市時，除咗同雞販傾偈，仲買咗啲白菜（圖），唔通諗住親自下廚炒番碟蒜茸白菜仔？	<br> 政府新聞處圖片<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>