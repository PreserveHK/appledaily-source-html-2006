<html><header><meta charset="utf-8"><title>　　做咗黨主席關信基覺得好新鮮 - 李八方</title></header><body><h1>　　做咗黨主席關信基覺得好新鮮 - 李八方</h1><p>關信基呢個名，喺中大都算無人不識，事關關教授1963年已經加入中大政治及行政學系任教，至今長達40幾年，得意門生一籮籮，地位好超然㗎。<br> 既然都教咗一段長時間，都係時候要退休，享吓清福啦。不過，關教授退而不休，因為佢會繼續留喺中大，雖然唔係再做政治系系主任，但就會專責中國研究服務中心嘅工作，工作量睇嚟唔會少得過家陣。而且佢個辦公室，都只不過係由聯合書院，搬到去唔夠10分鐘路程嘅田家炳樓，查實一切安排，同以前真係唔係好大分別咋。<br> 做咗公民黨主席後，關教授覺得好多嘢都好新鮮，例如去到旺角火車站派單張，除咗要面對市民問吓公民黨嘅嘢之外，有個男人就開宗明義話希望佢可以禁止法輪功嘅街頭行動，又話要帶佢去旺角女人街睇睇，真係無奇不有，難怪關教授覺得好得意。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>