<html><header><meta charset="utf-8"><title>女人煮道　肥妹福音：自製低脂沙律</title></header><body><h1>女人煮道　肥妹福音：自製低脂沙律</h1><p>成日聽身邊啲人講，唔食飯，改食沙律當正餐，但根據營養師話，呢啲雪白無瑕嘅沙律醬嘅主要材料就係油！每日食，餐餐食，去幾多次Physical都keep唔番啦！不過家陣唔使慌，自製沙律，可以撇去大量油份，加埋固有嘅新鮮蔬果同白肉做材料，肥妹都遲早變天鵝啦！<br><br>記者：謝翠玲<br>攝影：何家亮　<br>示範：Mavis</p><p>乳酪芥辣雞肉西蘭花沙律　整三文治最得</p><p>價錢：$28/2人份量<br> <br> 怕吃只有一堆生菜混在一起的沙律不夠飽肚，不妨加入較低脂的白肉如雞肉或魚肉來吃。今次以西蘭花配以雞肉，再拌上以法國芥辣、蜜糖和純味乳酪調成的沙律醬汁，香甜又開胃，單吃或用來當三文治餡料皆可。</p><p>材料</p><p>西蘭花1棵、雞柳6條、豉油1茶匙、生粉半茶匙、糖及黑胡椒粉少許<br> <br> 芥辣乳酪醬汁材料<br> 低脂純味乳酪半杯、法國芥辣1湯匙、蜜糖半茶匙、鹽少許</p><p>醒胃來源：乳酪</p><p>帶有酸味的純味乳酪，稠稠的質感跟沙律醬近似，但營養更豐富，有較高的蛋白質和鈣，而且對腸道有益，女士們想保持身段可選擇低脂純味乳酪代沙律醬。</p><p>做法</p><p>西柚薯仔絲鮮蝦沙律　鮮甜飽肚</p><p>價錢：$28/2人份量<br> <br> 西柚、鮮蝦和粟米，鮮甜又清新，是做沙律的好選擇。棄掉肥膩的沙律醬，改以酸味較重的日式香醋汁作調味，更能引出食材本來的鮮味。加上飽肚的薯仔絲，一份沙律便可當正餐吃了。</p><p>材料</p><p>西柚1個、鮮蝦半斤、薯仔2個、粟米粒1罐、橄欖油、鹽少許<br> <br> 日式香醋汁材料<br> 鎮江香醋3茶匙、日本豉油11/2茶匙、水2湯匙、麻油少許、蠔油半茶匙、糖1/4茶匙</p><p>醒胃來源：鎮江香醋</p><p>酸味的香醋用來調味夠開胃，而且卡路里不高，是理想的沙律醬汁材料。除了鎮江香醋，也可選用意大利的陳醋，味道更香濃。</p><p>做法</p><p>檸汁蜜桃煙三文魚沙律　滑口清新</p><p>價錢：$45/2人份量<br> <br> 自製低脂沙律不表示要滴油不沾，以少許橄欖油加入檸汁做沙律醬汁，可以令本來嚡口的蔬果更滑口好味。加入煙三文魚除了令這道沙律更清新，其魚油更含有益的Omega3，對降低壞膽固醇有幫助。</p><p>材料</p><p>煙三文魚200克、溫室小青瓜1條、番茄1個、低糖水蜜桃1罐</p><p>檸檬沙律醬汁材料</p><p>青檸半個、檸檬1/4個、橄欖油1湯匙、糖半茶匙、意大利芫荽半茶匙</p><p>醒胃來源：檸檬</p><p>檸檬的酸味可引發其他食材味道，只需少許檸汁已夠開胃，做醬汁時刨入少許黃色檸皮，香氣會更濃。</p><p>做法</p><p>註冊營養師黃榮俊：1湯匙沙律醬等於1茶匙油</p><p>1湯匙嘅沙律醬含有相等於1茶匙嘅油份，約有60卡路里，所以建議每次唔好食超過3湯匙嘅沙律醬會比較好，同時最好配合較低脂無油嘅沙律配料如鮮果、蔬菜或雞肉等食用。如果以沙律做午餐，可以配合含澱粉質嘅多士一齊食，營養更均衡。</p><p>Mavis：「街賣嘅沙律通常都加咗好多沙律醬，會愈食愈肥，自己喺屋企自製沙律就可以控制油份，食起嚟都安心啲啦！」</p></body></html>