<html><header><meta charset="utf-8"><title>古巨基錯過睇龍舟</title></header><body><h1>古巨基錯過睇龍舟</h1><p>古巨基噚日接受《叱咤樂壇》訪問，佢話呢排忙緊灌錄新碟，竟然連端午節都唔記得，白白錯過咗欣賞龍舟賽事。提到劉家昌讚佢把聲靚，基仔話早前喺無綫一個活動上，已經見過劉家昌，當時基仔應邀上台獻唱《愛與誠》同《歡樂今宵》，劉家昌都有出席，基仔唱完之後，劉家昌仲讚佢唱得好㖭。</p></body></html>