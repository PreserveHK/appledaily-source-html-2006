<html><header><meta charset="utf-8"><title>蔡依林西門町快閃黨</title></header><body><h1>蔡依林西門町快閃黨</h1><p>蔡依林（Jolin）噚日喺台灣好忙，朝早同佢欽點嘅男模Wasir趕拍MV《開場白》，男模似十足竹野內豐，係Jolin摷雜誌搵番嚟嘅。之後Jolin又去咗西門町，參加「蔡依林舞孃街舞快閃活動」，有傳周杰倫同侯佩岑分手之後，想翻𠝹Jolin，對於呢個問題，Jolin只係講咗兩次：「謝謝大家！」</p></body></html>