<html><header><meta charset="utf-8"><title>TV手機收身3成　周街煲劇唔怕攰</title></header><body><h1>TV手機收身3成　周街煲劇唔怕攰</h1><p>用手機睇電視？雖然𠵱家3G收費講到好平，但將原本免費娛樂變成收費電視，總有點心不甘情不願吧！台灣嘅GIGABYTE，最近新返咗隻g-Smarti，內置流動睇電視功能，對於成日蒲街但又要追劇兼睇世界盃，簡直係電視撈飯狂嘅救星！<br><br>記者：朱崇德　攝影：陳陶鈞　ImageGirl：Yuki</p><p>以生產電腦硬件起家嘅台灣GIGABYTE，近年開始轉攻手機市場，除推出了一系列史諾比、Doraemon、KERORO軍曹等卡通手機籠絡人心外，500萬像素CCD起朵之作g-CAM，更令人睇清佢造機實力，難怪可以成為台灣手機嘅一哥！今次g-Smarti已經係佢第2部電視手機，除硬件規格提升外，最重要係由趟機改成直身機，體積更大幅收身3成，拎上手煲電視都冇咁易攰啦！</p><p>接收電視世界通行</p><p>以手機睇電視，其實原理同大家用手機聽收音機差唔多，一樣以有線耳筒作天線；不過電視訊號較易被障礙物阻隔，想收到較清晰影像，高位如天台，或者一些空曠冇阻隔的地方，可收到較完美影像；記者就旺角大廈林立的天台作測試，基本可收齊香港4大電視頻道。據知g-Smarti還附設香港、中國、台灣、泰國等10多種區域頻道設定，就算大家去外遊，一樣可以隨街電視撈飯！</p><p>請教過AV場Sales，原來在室內環境可將耳筒「拉直」掛在鋁窗改善接收。結果真係將黑白雪花畫面變得彩色兼有聲有畫！如果將耳筒貼近公用天線或室內座枱天線，就有如駁上魚骨天線嘅效果！</p><p>觸屏光猛睇得清</p><p>硬件方面，IntelPXA272（416MHz）處理器配64MBROM＋64MBRAM，運行最新的WindowsMobile5.0已經相常爽利，絕不遜於市面一般PocketPC。不得不讚係個2.4"觸屏，26萬色（320×240Pixels），感覺既精細又光猛，就算在大日頭下都顯示清晰，觸屏嚟講算少見！手機網絡行GSM三頻，至於潮玩的3G功能就不對應，始終都係實用機嘛！機身內置210萬像素鏡頭，可拍攝高解像相片之餘，有VCD畫質（320×240）攝錄功能，對應3GPP、MPEG4、WMV等多種手機及電腦常用影片格式。</p><p>PROFILE</p><p>制式：GSM三頻<br> 作業系統：中文WindowsMobile5.0<br> 處理器：IntelPXA272（416MHz）<br> 記憶體：64MBROM＋64MBRAM<br> 屏幕：2.4觸屏　擴充槽：MiniSD<br> 傳輸：藍芽1.2、WLAN802.11b<br> 其他：200萬像素鏡頭、攝錄機、GPRS/WAP2.0、電視、FM收音、英漢/漢英有聲字典<br> 尺寸：106×53×19.5mm<br> 重量：130g<br> 查詢：Synergy（24220811）</p><p>鏡頭背後</p><p>話說Model揸起部機睇電視、又開Wi-Fi傳相玩得出神入化；但打電話就成個企喺度！皆因冇Keypad也！其實一按「通話鍵」，觸屏數字鍵就會馬上彈出；結論係好簡單嘅功能，有時對讀者可能好重要。</p></body></html>