<html><header><meta charset="utf-8"><title>花𡃁can：好推有層次　植物眼影液最好溝</title></header><body><h1>花𡃁can：好推有層次　植物眼影液最好溝</h1><p>近年來咩都講「水漾」，唔少青春少艾都迷上水狀眼影，就算幾趕時間都好，一支眼影棒，係咁意點幾下、推幾下就出得街，乾手淨腳唔麻煩，加上可當眼妝base，溝埋眼影粉便做到漸變效果，絕對適合初學者使用。今次就搜羅了8款水狀眼影作比拼，睇吓邊款最爽唔易甩色、同粉妝眼影溝得埋！<br><br>記者：盧家蕙<br>攝影：伍慶泉<br>Model：Peggy、Ruby、Fiona、Tania（Salvador）<br>MakeupArtist：Meegan（MaeVon）</p><p>水漾名牌<br>遇光即亮澤</p><p>SOFINAAUBE水漾立體眼影含植物精華保濕劑，亮澤柔和，遇光還會即時釋放出亮澤感。$180</p><p>水份特高</p><p>KaneboT'estimoPlatinumCaratEyes含水份高達70%，締造均勻貼服的光線薄膜。$140</p><p>液狀蜜粉</p><p>CHANELOmbreD’eauFluidIridescentEyeshadow帶閃亮珠光，水份充足，創出「液狀蜜粉」質地。$200</p><p>掃頭柔軟</p><p>ESTEELAUDERPureColorEyeliner限量發售，可作眼影，指甲油掃頭設計柔軟。$200</p><p>眼線眼影兩用</p><p>MakeUpForEverColorLiner眼線及眼影兩用，色彩持久，即使游泳及在太陽下也可保持鮮艷顏色。$130	</p><p>質感清爽</p><p>RMKWaterColoureyes質感清爽、持久，散發均勻亮麗的清新感覺。$210</p><p>含大量細粉粒子</p><p>SHISEIDOMAQuillAGEWateryClashEyes混入大量微細閃粉粒子，冰涼清爽，妝效也剔透貼薄。$150</p><p>色彩持久</p><p>RedEarth透亮眼影彩液質感柔滑易推，透現珍珠光澤，備有5隻色彩。$100</p><p>Test1　齋搽爽唔爽？</p><p>乾爽及出色度：各人自選兩款水狀眼影塗於眼上，看看其乾爽程度及是否出色。</p><p>RedEarth</p><p>有推極唔勻的感覺，顏色不突顯，至少要搽2層先出色，不爽亦不黏。<br> <br> 乾爽度：★★★<br> 出色度：★★</p><p>Kanebo</p><p>搽一層已經見晒底，唔算易推，唔上色，勝在快乾！<br> <br> 乾爽度：★★★★★<br> 出色度：★★★</p><p>CHANEL</p><p>感覺最水漾，只塗一層也非常出色，柔滑易推。<br> <br> 乾爽度：★★★<br> 出色度：★★★★★</p><p>RMK</p><p>頗出色，不過若手腳太慢，半乾時會推唔開。<br> <br> 乾爽度：★★★<br> 出色度：★★★★</p><p>ESTEELAUDER</p><p>唔易推，質地好實，出色度一般，不過好快乾。<br> <br> 乾爽度：★★★★<br> 出色度：★★</p><p>AUBE</p><p>快乾又易推開，但搽一層唔夠出色。<br> <br> 乾爽度：★★★★<br> 出色度：★★★</p><p>MAQuillAGE</p><p>搽一層已經好出色，可惜全乾後仍有少少黏。<br> <br> 乾爽度：★★<br> 出色度：★★★★1/2</p><p>MakeUpForEver</p><p>點幾下再輕輕印開就很出色，作為眼線眼影兩用的成績已很不錯。<br> <br> 乾爽度：★★★<br> 出色度：★★★★1/2</p><p>Test2　蒸氣小測試</p><p>持久度：塗上眼影後走入蒸氣室，乾蒸20分鐘，再以化妝綿輕印眼瞼，測試眼影有否被蒸氣溶化，從其脫落程度測試其持久力。</p><p>RedEarth</p><p>甩了少許顏色，一條深刻的眼褶紋出咗嚟。<br> <br> 持久度：★★★</p><p>Kanebo</p><p>只脫落了一點，持久力不錯。<br> <br> 持久度：★★★★</p><p>CHANEL</p><p>顏色緊貼眼瞼，不過都現咗幾條眼紋。<br> <br> 持久度：★★★★</p><p>RMK</p><p>好明顯甩到一笪笪，持久力欠佳。<br> <br> 持久度★★</p><p>ESTEELAUDER</p><p>持久力不錯，一點溶嘅迹象都冇。<br> <br> 持久度：★★★★★</p><p>AUBE</p><p>眼蓋位一印就冇晒，得番少少色。<br> <br> 持久度：★★</p><p>MAQuillAGE</p><p>肉眼睇仲幾持久，不過多咗條深坑。<br> <br> 持久度：★★★</p><p>MakeUpForEver</p><p>冇乜點甩色，只睇到幾條眼褶紋。<br> <br> 持久度：★★★</p><p>Test3　水溝粉</p><p>易溝度：塗上水狀眼影，混以眼影粉，觀察會否跟眼影粉融合，以及能否做出漸變效果。</p><p>RedEarth</p><p>唔易溝色，做唔到漸變效果。<br> <br> 易溝度：★★1/2</p><p>Kanebo</p><p>尚算易溝，總算睇到層次感。<br> <br> 易溝度：★★★1/2</p><p>CHANEL</p><p>好易溝得埋，底層亦不會被推走，效果幾好。<br> <br> 易溝度：★★★★</p><p>RMK</p><p>幾難溝，要出點陰力先得，但做唔到層次感。<br> <br> 易溝度：★★★</p><p>ESTEELAUDER</p><p>完全水、粉分隔，好難推，出晒力都溝唔埋。<br> <br> 易溝度：★★</p><p>AUBE</p><p>輕易化出漸變效果，極有層次感。<br> <br> 易溝度：★★★★★</p><p>MAQuillAGE</p><p>唔難溝，但漸變效果唔突出。<br> <br> 易溝度：★★★1/2</p><p>MakeUpForEver</p><p>出點力也溝到，效果不過不失。<br> <br> 易溝度：★★★1/2</p><p>（以上測試	為★★★★★最高分）</p><p>自然或濃妝　任意調配</p><p>水狀眼影勝在輕身透薄，將粉狀和液狀眼影混合後，更可隨意打造自然或濃密效果。平日出街或上班，妝容不宜過激，水狀眼影便可做出柔和眼妝，只要用棒將眼影液點於眼皮上，再以指尖推勻，便能柔順地緊貼眼瞼。<br> 如欲打造濃妝效果，直接塗抹於眼皮，等待數秒讓眼影乾透，再自行配搭相襯的眼影粉，由深至淺推開，做出漸變效果。</p><p>Shoplist</p><p>RMK28650941<br> ESTEELAUDER31889313<br> CHANEL28101083<br> SHISEIDOTheMakeup/MAQUillAGE22657006<br> KANEBO28650978<br> RedEarth23910556<br> SOFINA28663776<br> MakeUpForEver31010744</p></body></html>