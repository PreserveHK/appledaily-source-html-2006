<html><header><meta charset="utf-8"><title>　　夏佳理做特首替身 - 李八方</title></header><body><h1>　　夏佳理做特首替身 - 李八方</h1><p>呢排啲籌款ball真係一浪接一浪，除咗今晚記協個籌款ball之外，外國記者會又會喺9月15日搞慈善餐舞會，地點係灣仔會展，仲會安排國際巨星做表演嘉賓，今年就有八十年代紅極一時嘅搖滾樂隊Blondie，佢哋會演出《HeartofGlass》、《Dreaming》、《Rapture》及電影美國舞男主題曲《Callme》，表演、晚餐同雞尾酒，盛惠每位$1,688。八方知道佢哋舊年籌咗320萬，用作資助清貧學生升大學同頒發獎學金，希望今年大家都慷慨解囊啦。<br> 至於今晚記協ball，主禮嘉賓由特首煲呔轉咗夏佳理（圖），夏叔做過咁多年議員，當然冇有怕，分分鐘會捐埋一份錢，做煲呔替身，梗係要抵得諗啲啦。<br> <br> 傳真︰2623-9278<br> 電郵︰pf_lee@appledaily.com</p></body></html>