<html><header><meta charset="utf-8"><title>雜誌我要睇：《Mercedesenthusiast》300SL老馬有火</title></header><body><h1>雜誌我要睇：《Mercedesenthusiast》300SL老馬有火</h1><p>近排跟Benz特別有緣，先影完新S500L，嗰頭編輯又醒咗本5月號《Mercedesenthusiast》畀我，咦，好多架特別版開篷Benz喎！Cabriolet啱晒我，果然不負我所望，老、中、青唔同年代唔同款開篷Benz跑式式俱備，咁好睇，所以我決定公諸同好。</p><p>AMG開篷跑車鬥重裝</p><p>SLK55AMGPP同SL55AMGPP鬥？結果係，SL55AMG終敵不過身形較輕盈的SLK55AMG，起步已經輸咗個馬鼻。無法喇，SLK55AMG有355匹馬力，重1,540kg，SL55AMG只得493匹馬力，重又重過人，係輸蝕少少㗎啦。至於另一部於1957至1963年生產的300SL，是我的必睇推介，齋睇車款已經足以令你睇到流口水，加上2,996c.c.、212匹馬力、4前速手波，就咁睇筆者寫試後感，簡直想自己都試埋一份。</p><p>錫車10大秘訣</p><p>睇完車，仲有專家教你要點樣好好咁「對待」自己架開篷Benz跑，10個大小貼士逐樣同你講，連點樣保養個軟篷都有，絕對是小記嘅誠意推介。<br> <br> 記者：黃婉冰<br> 攝影：楊錦文</p></body></html>