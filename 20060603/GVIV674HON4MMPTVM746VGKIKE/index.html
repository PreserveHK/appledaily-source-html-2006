<html><header><meta charset="utf-8"><title>波鞋Guide：封套大師河原光　明抄Converse</title></header><body><h1>波鞋Guide：封套大師河原光　明抄Converse</h1><p>提起裏原宿系名人，大家一定即時想起高橋盾、NIGO、熊谷隆志、藤原浩等，今日要介紹呢位－－－－河原光就比前者低調得多，佢出名設計簡單，簡約中見不平凡，淨係睇佢幫DragonAsh、柚子等人設計的音樂封套已知一二，完全帶出了河原的設計哲學。i.t今季引入GDC旗下嘅RAWFUDGE仿AllStarSneakers，大家終於唔使下下去排隊買UNDERCOVER，都可以擁有裏原宿嘅街牌味道。<br>記者：羅灝汶<br>攝影：譚盈杰、林栢鈞</p><p>街頭蘇醒哲學論</p><p>今季RAWFUDGE主題依然係玩「AMudWallDeadsACannonBullet」嘅概念，一睇鞋墊就知道內有乾坤。RAWFUDGE今次推出的鞋款，擺明係抄ConverseALLSTAR，當然外形同Detail位都有唔少分別，加上用上鮮艷嘅粉綠同鮮紫色，夏天用嚟襯短褲果然一絕。如果想扮吓嘢玩日本裏原宿Styling就更加要快啲入手，皆因鞋身的車線功夫相當紮實，相比起Converse的大陸版製作，級數可以話差幾班。鞋身的斜紋粗棉布，相當舒適唔似一般帆布有侷促感覺。<br> 講番RAWFUDGE的品牌理念，一直是根據哲學家RaphaelFonomane的「Iamtheresurrection」（蘇醒論）為創作意念，大概都係解話為打破成年人枷鎖的意思。所以鞋墊上的標語，就正正代表咗RAWFUDGE的設計神髓所在喇。</p><p>RWFG與GDC齊名</p><p>RWFG設計總監河原光1968年出生，畢業於日本桑原設計研究所，進入廣告界後吸收了不少設計經驗後，成立著名平面設計公司TLGF，主要幫助樂隊、藝人設計CD封套，其中DragonAsh、柚子等的CD封套都是出自其手筆。由2002年開始，河原光接棒品牌NARCOTIC，並將其易名成RAWFUDGE。這個紅極裏原宿的FashionBrand與GDC有着不可分割嘅關係，全因RAWFUDGE主腦河原光同是GDC的平面設計師，除咗推出新款Sneakers外，還有一系列的Tee及長褲，依然走簡約路線。</p><p>一周潮鞋情報</p><p>（a）i.t（27369152）<br> （b）Miracle（27812846）<br> （c）紅鞋宜（31100663）<br> （d）HEADCOACH（27710163）</p></body></html>