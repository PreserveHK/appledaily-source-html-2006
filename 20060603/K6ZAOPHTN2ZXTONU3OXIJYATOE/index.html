<html><header><meta charset="utf-8"><title>三星X168跟NSeries唱反調</title></header><body><h1>三星X168跟NSeries唱反調</h1><p>呢排High-End機多到數唔晒，其中諾記Nseries就不斷有行水新貨返，仲搞到手機場鬼咁熱鬧㖭！不過韓國SAMSUNG亦唔輸蝕，佢反其道而行，最近就返咗部專攻低檔市場嘅X168，售價低至$888就有交易，唔同諾記N系大作硬碰，都算高招！<br>呢部X168賣點係簡單同輕巧，雖然不設內置相機、MP3鈴聲及藍芽技術，但係體形勁細部，重量只得76g，採用內置式天線，放落褲袋不知幾方便。至於摺機面殼上，仲印有不規則線條裝飾，個款潮潮哋加埋以咁平嘅價錢發售，學生哥用都幾啱Feel！<br>記者：陳國輝</p><p>Profile：<br> GSM雙頻、6萬5千色芒、16和弦鈴聲、MMS、JAVA、GPRS<br> SAMSUNG（28626001）</p></body></html>