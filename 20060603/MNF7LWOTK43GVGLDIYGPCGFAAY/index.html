<html><header><meta charset="utf-8"><title>黃聖依唔認有拖拍</title></header><body><h1>黃聖依唔認有拖拍</h1><p>因為同周星馳合演電影《功夫》而為人熟識嘅黃聖依，日前喺北京宣傳，佢近排同內地藝人楊子傳緋聞，經常被拍到出雙入對嘅照片，不過黃聖依死都唔認拍拖，佢話：「我和楊子真的只是好朋友，如果以後有男朋友，我會說出來。」黃聖依話將來都唔會搵圈中人做男朋友。</p></body></html>