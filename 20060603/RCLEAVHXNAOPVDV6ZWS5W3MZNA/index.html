<html><header><meta charset="utf-8"><title>車路事：DaihatsuSirionDSports車細力大　山路最強</title></header><body><h1>車路事：DaihatsuSirionDSports車細力大　山路最強</h1><p>今日放假，將SirionDSports後排椅背放低，坐入尾廂睇報紙。Chris竟然登報要鬥車，見到尾燈當我贏！睇小我？等我畀啲厲害你睇。<br><br>記者：鄭達基<br>攝影：周旭文<br>模特兒：Mavis</p><p>今日放假，將SirionDSports後排椅背放低，坐入尾廂睇報紙。Chris竟然登報要鬥車，見到尾燈當我贏！睇小我？等我畀啲厲害你睇。</p><p>究竟你有無睇清楚我部SirionDSports㗎！尾泵把有整流器，尾喉加埋金屬大喉嘴，踩起油上嚟把聲都響啲。</p><p>見到尾燈當我贏？過嚟擘大眼睇清楚，直立式尾燈夠光，夜晚隔2個街口都見到我。</p><p>聽住歌一樣可以同你鍊，大面板Kenwood，炸機一流。</p><p>4前速自動波，調校得有扭力，山路最強。追我？大直路就有機會！</p><p>秘密武器係另外裝嘅頂巴同TRD避震，過彎好定。1.3直4偈有DVVT，抵轉好扭力，踩油即刻放甩你部「錢七」！</p><p>DSports換埋我自己買嘅15吋合金胎軨，185/55R15輪胎，你？小心入彎呀！</p><p>一個「之」字彎，你追唔到，開埋恒溫冷氣嚟飛車，明讓你喇。</p><p>車尾泵把連整流器，望落好似高性能跑車嘅拋沙板Design，淨係個Look都已經型過你部車，高速時一樣有整流作用。</p><p>入到大直路，FF車車尾輕，大尾翼發揮作用，幾有氣勢呀。</p><p>入急左彎……好彩前Seat位係仿桶形設計，承托力高，睇位好，女仔坐都啱。</p><p>DaihatsuSirionDSports規格</p><p>引擎：1,298c.c.直4DOHC<br> 馬力：87ps/6,000rpm<br> 扭力：12.2kgm/3,200rpm<br> 傳動：4前速自動波，前輪驅動<br> 查詢：皇冠汽車（24766138）</p><p>出車資料</p><p>車價：$120,960（連包圍）<br> 保險：$11,590（以0%NCB計算）<br> 首期：$13,657<br> 利率：5%<br> 每月供款：$3,073×48期<br> （以HirePurchase計算及只供參考）</p></body></html>