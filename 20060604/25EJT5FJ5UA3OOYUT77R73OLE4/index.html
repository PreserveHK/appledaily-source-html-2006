<html><header><meta charset="utf-8"><title>　　鏡頭內外　議員踢波輸成條街 - 李八方</title></header><body><h1>　　鏡頭內外　議員踢波輸成條街 - 李八方</h1><p>世界盃未開鑼，但係「無家者世界盃」已經踢到如火如荼，主辦單位噚日特登加插一場友誼賽宣傳吓賽事，結果有大嚿、長毛、張超雄、高達壓陣嘅立法會足球隊，以三比九輸畀由露宿者組成嘅曙光足球隊，仲個個踢到索晒氣，認真失禮。班尊貴議員話好耐沒練過波，難得對手仲幫佢哋講盡好話，話班議員球技OK。<br> 就快世界盃，高達話捧荷蘭場，佢話唔捧啲熱門球隊，仲話已經買咗部錄到100個鐘嘅錄影機錄晒睇唔到嘅賽事，揭幕戰就會約埋李華明、鄭家富等人上楊森屋企睇波。張超雄就話支持巴西，因為夠傳統喎！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>