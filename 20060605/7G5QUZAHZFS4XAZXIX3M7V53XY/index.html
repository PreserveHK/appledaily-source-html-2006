<html><header><meta charset="utf-8"><title>陳慧琳泳衣跳舞Fans暈浪</title></header><body><h1>陳慧琳泳衣跳舞Fans暈浪</h1><p>陳慧琳（Kelly）昨日以性感打扮到銅鑼灣，出席麥當勞903FantasticPlug活動，與fans聚會，Kelly穿了一件泳衣加運動衣合成的舞衣，十分性感，甫出現即引來全場fans尖叫，令Fans更瘋狂的是，Kelly走下台演唱新曲《毫無保留》，配合強勁的舞蹈，令fans暈得一陣陣。</p><p>屋企搏命跳</p><p>Kelly不覺得一身打扮很性感，她說：「都唔係好性感啫！件衫係泳衣加一件運動衫，可能係視覺效果上令人覺得性感，都無乜可以睇到，我唔怕會走光，件衫好貼身，不過跳舞時動作好大，之前都喺屋企搏命跳，睇吓會唔會出事。」<br> 採訪：魯萍　攝影：仇志德<br> </p></body></html>