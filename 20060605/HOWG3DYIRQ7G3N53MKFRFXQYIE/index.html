<html><header><meta charset="utf-8"><title>　　肥彭撈多一瓣 - 李八方</title></header><body><h1>　　肥彭撈多一瓣 - 李八方</h1><p>肥彭𠵱家唔撈政治，轉咗行做爬格子動物，不過，佢啲寶貴經驗仲好有價值，最近佢出席咗由英國《衞報》主辦，名為HayFestival嘅文化節日，講吓國際政治，順便推銷吓本書，每位入場收10鎊，然後仲喺《衞報》嘅星期日版《觀察家報》寫文，講番佢過去一個星期嘅精采日子。<br> 咁又的確好開心，退咗休，四周圍去玩，享受美食。肥彭上星期同家人及朋友去咗意大利旅行，一邊欣賞美景，同時又食盡地道食品，快活過神仙，佢話，見到意大利人我行我素，生活優游，對羅馬政治全冇興趣，作為過氣政客，佢都唔知講乜好。</p><p>當然肥彭不忘踩工黨一腳，話公眾開始對保守黨信心增強，佢哋選咗個三十九歲嘅卡梅敦Cameron做黨魁，又的確夠晒後生可畏。<br> <br> 傳真︰2623-9278<br> 電郵︰pf_lee@appledaily.com</p></body></html>