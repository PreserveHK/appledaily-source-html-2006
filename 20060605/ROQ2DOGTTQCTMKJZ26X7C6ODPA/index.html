<html><header><meta charset="utf-8"><title>Stephy斥非禮榜教壞人</title></header><body><h1>Stephy斥非禮榜教壞人</h1><p>鄧麗欣（Stephy）與側田昨日於旺角朗豪坊出席「世盃狂熱．足球瘋狂」活動，兩人更即場大展腳法。<br> 近日商台節目《架勢堂》於網上舉行一個「我最想非禮的香港女藝人」被指有嚴重道德問題，而Stephy亦榜上有名，問到Stephy可會介意時，她說：「我當係一個遊戲咁睇冇乜唔舒服，不過呢個問題係會影響青少年。」</p><p>側田生仔變「屙嬅田」</p><p>側田例牌否認與楊千嬅的戀情，他說：「搞笑！大家係好朋友，佢好有義氣，係我師姐。呢啲嘢係就係，唔係就唔係，咁梗係唔係喇。」對於「嬅田戀」的稱號，側田笑指他與千嬅生BB將變成「屙嬅田」。<br> 採訪：王崇穎<br> 攝影：陳順禎<br> </p></body></html>