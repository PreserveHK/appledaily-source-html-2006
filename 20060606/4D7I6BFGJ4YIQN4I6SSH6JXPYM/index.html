<html><header><meta charset="utf-8"><title>《炒餸媽媽》有買趁手</title></header><body><h1>《炒餸媽媽》有買趁手</h1><p>本周仍係隻《新孖寶兄弟DS》高踞榜首，Game舖老闆話出咗幾個禮拜，每日都仲賣到30隻以上，持久力相當之驚人！而第2位嘅《MonsterHunterFreedom》，英文介面好啱香港機迷，故承接日版好賣聲勢亦屬正常。較特別係《CookingMaMa》再度上榜，皆因斷市已久再度返貨，不過連日本貨源都唔多，有買趁手！<br><br>記者：徐影龍</p></body></html>