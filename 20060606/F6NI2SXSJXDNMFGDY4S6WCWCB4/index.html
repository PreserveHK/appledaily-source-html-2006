<html><header><meta charset="utf-8"><title>安仔做慣苦力</title></header><body><h1>安仔做慣苦力</h1><p>許志安同朴恩惠（左）主演嘅電視劇《Silence深情密碼》，喺台灣收視唔錯，安仔知道後好開心，雖然佢𠵱家忙緊錄唱片，但仍然決定聽日去台灣宣傳。劇入面安仔有英雄救美嘅場面，一個打走三個流氓，仲為咗醫朴恩惠嘅病，不惜做苦力賺錢。安仔話呢啲係濕濕碎，佢學生時代大熱天時派傳單，差啲中暑暈低，後來仲試過賣豬肉賺錢㖭。</p></body></html>