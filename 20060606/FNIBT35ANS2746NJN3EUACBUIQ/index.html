<html><header><meta charset="utf-8"><title>網友愛千嬅夠放</title></header><body><h1>網友愛千嬅夠放</h1><p>Christine：我實揀阿Gill，佢人靚聲正，唔揀佢揀邊個？<br> <br> 烈女：若果在卡拉ok睇，一定要選鄭融（等佢跳吓舞都好呀）；若果在茶餐廳睇，就要揀千嬅（佢係最唔顧儀態嘅）。<br> <br> 尼斯達：睇完老馮日記即刻要投Tiffany一票，正！<br> <br> Pinky：首選千嬅啦，又搞笑又玩得。<br> <br> MatthewLo：玉女組，呢組係老中青之爭，首選梗係Fiona。</p><p>街訪</p><p>May：「梗係梁詠琪啦，我係佢fans嚟，可以同偶像一邊睇波一邊食零食簡直夢寐以求嘅事，最好去間大K房睇，中場時間可以一齊唱吓歌。」<br> <br> Daniel：「梗係陳慧琳啦，佢係我偶像，最緊要陳慧琳夠靚女，如果可以約埋大班朋友一齊喺酒吧睇就最好啦。」<br> <br> 阿威：「我鍾意阿Sa（蔡卓妍）一齊睇波，一來佢個人夠Cute，二來見佢平時形象都幾活躍，睇波時都會多啲聲氣。」</p><p>「最想同邊個女星睇波」選舉</p><p>投票網址：www.atnext.com/footballpoll<br> 投票日期：即日起至本周五（9日）中午12時<br> 揭曉日期：本月11日，刊於《蘋果日報》娛樂版</p></body></html>