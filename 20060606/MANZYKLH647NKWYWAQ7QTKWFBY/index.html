<html><header><meta charset="utf-8"><title>家庭作業：踢走霉渧　Toilet有喜色飲得杯落</title></header><body><h1>家庭作業：踢走霉渧　Toilet有喜色飲得杯落</h1><p>天氣陰陰濕濕，感覺霉，搞到成個人無厘精神！忽然記起美女關之琳講過，屋企洗手間可以令佢放鬆、充電、扮靚，所以好Enjoy喺呢個私人空間Hea……雖然我嘅洗手間的的骰骰，但係要變成一個令我開心嘅地方，一樣有方法，等我同佢加啲陽光海灘嘅夏日色彩啦！<br>記者：林佩婷<br>攝影：黃子偉<br>Model：Phoebe（Salvador）<br>設計提供：隆騰設計</p><p>想打造夏日感覺，當然要彩石、玻璃珠等架生幫手。打開雜物櫃，發現珍藏唔少，一於用石卵、貝殼喺洗手間做一條海洋Feel綑邊，不但有清涼感，亦有立體效果。咦，竟然仲有幾大包乾花，一於用佢扮花泥，插上幾枝竹，就成為一盆又香但又唔惹蚊嘅東南亞Feel植物。而成櫃嘅小燭台、封塵嘅心頭好，就可以做燭光精品架，令我可以喺舒服嘅光線底下，開心洗白白。花少少時間做小手工，即令洗手間大變身，仲可以善用舊物，一擧兩得！</p><p>材料：</p><p>珊瑚沙1包$60（A）、彩石1包$20（A）、石卵1包$10（A）、貝殼1包$12（B）、瓷磚膠1.7kg$48（C）、乾花6包$60（D）、木架$160（D）、馬賽克蠟燭台$108（E）、綠色玻璃寶石蠟燭台$128（E）、玻璃珠蠟燭台$138（E）、瓷花瓶$50（F）、乾竹枝5條$10（G）<br> <br> 貼士<br> 若瓷磚膠唧「出界」，用濕布抹淨即可。掃珊瑚沙時，由下向上輕輕掃，令「目標圖案」均勻分布沙粒後，掃走多餘嘅即可。<br> <br> 需時<br> 3小時<br> <br> 難度<br> 3粒星</p><p>海洋綑邊</p><p>無水植物</p><p>燭光精品廊</p><p>店舖資料<br> （A）祥記水族（23922375）<br> （B）就記水族有限公司（23936299）<br> （C）同興五金建築材料行（27922033）<br> （D）宜家傢俬（31250888）<br> （E）妙思工作坊（27927177）<br> （F）譚才記（23811567）<br> （G）繽紛園藝（27872203）</p></body></html>