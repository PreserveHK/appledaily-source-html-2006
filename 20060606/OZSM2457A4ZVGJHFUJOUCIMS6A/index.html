<html><header><meta charset="utf-8"><title>家英爆葉璇、張文慈互不瞅睬</title></header><body><h1>家英爆葉璇、張文慈互不瞅睬</h1><p>羅家英昨日在新城電台接受訪問，大爆葉璇與張文慈拍攝劇集《情陷夜中環2》時互不理睬，家英哥說：「我諗佢兩個冇報道講到咁誇張不和嘅，不過拍嘢時就你唔睬我，我唔睬你，一人坐一邊，𠵱家嘅氣氛好似比之前凝重咗啲，但係我一定唔會做中間人。」</p><p>笑王敏德怕老婆</p><p>日前王敏德被拍下與四名妙齡少女夜蒲，家英哥相信他是一個好老公，不過卻擔心報道出街後，王敏德會被老婆扭耳仔，但他自言就算去按摩都不怕汪明荃（阿姐），他說：「我使乜怕呀！按摩都分好多種，我去嗰種係唔使換衫嘅，你着邊套衫去就着住嗰套衫按。」家英哥又表示會與明星足球隊及阿姐到德國欣賞世界盃，屆時他會觀看荷蘭對阿根廷的賽事。<br> 採訪、攝影：李珮洳</p></body></html>