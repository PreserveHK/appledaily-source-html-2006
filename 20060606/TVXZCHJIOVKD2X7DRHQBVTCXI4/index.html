<html><header><meta charset="utf-8"><title>新車出閘：萬事得Mazda5Select加DVD歎！</title></header><body><h1>新車出閘：萬事得Mazda5Select加DVD歎！</h1><p>喺唔同嘅車系中，稱得上Select版嘅，設備一定以簡單實用為主，乘車享受也因而減低；但萬事得Mazda5Select卻打破傳統，因為佢嘅外觀雖然簡單咗啲，但車內卻加有DVD影音系統，睇你仲夠唔夠膽話佢係齋版！</p><p>長途行車不怕悶</p><p>唔少人買7人車嘅目的，都係想放假跟家人出外遊玩逛街時，可以唔使同人逼車逼船，但如果旅程遠到好似由柴灣去鹿頸咁遠的話，肯定會全車人悶得發慌；既是如此，不如諗諗喺車廂內加裝啲「娛樂設施」，便可將問題解決。喺大家眼前嘅呢部Mazda5Select，就Built-in咗1套高級DVD影音系統，屏幕設於中排頂端，後方4至5位乘客可在旅程中欣賞電影，令旅程不再沉悶；同時，座椅更由絲絨鑲嵌而成，正宗夠豪又好坐，加上座椅是6+One設計，不論接載6人或7人都NoProblem。</p><p>MZR引擎富爆炸力</p><p>呢部Select版跟Premium版，喺外觀上一眼便可看穿，例如換上了鋼鑄胎軨、刪減了雨擋及霧燈，以及雙電趟門改為手趟等等，但仍無損那份年輕活力感；引擎也是2.0公升的MZR型號，呢台Engine擁有強勁嘅爆炸力，配埋4前速+/-半自動波，加速起步反應絕能令人滿意。<br> <br> 記者、攝影：鄭達基</p><p>萬事得Mazda52.0Select規格</p><p>引擎：1,999c.c.直4DOHC<br> 馬力：145ps/6,000rpm<br> 扭力：18.5kgm/4,000rpm<br> 傳動：4前速+/-半自動波<br> 售價：$160,800<br> 車輛提供：萬事得汽車（28931112）</p><p>出車資料</p><p>車價：$160,800<br> 牌費：$5,877<br> 保險：$10,523（無NCB計算）<br> 首期：$17,720<br> 利率：4.5%（HP）<br> 每月供款：$3,921×48期（只供參考）</p></body></html>