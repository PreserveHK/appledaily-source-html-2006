<html><header><meta charset="utf-8"><title>It'sPossible：美有可能　球衣粉絲HOT</title></header><body><h1>It'sPossible：美有可能　球衣粉絲HOT</h1><p>記：你會唔會自己改衫㗎？<br>Ella：我細個時都有做衫畀Barbie着㗎！入行後因為經常要出席活動，唔想咁單調，都會自己動手改衫，獨一無二嘛！我鍾意用閃片，搶眼啲囉！<br>記：你覺得做衫過程中最難係邊部份？<br>Ella：用針線囉！自己着嘅衫用針線就要縫好耐囉！<br>記：不如今次用球衣改衫吖？<br>Ella：好呀！我鍾意巴西隊，就改巴西隊球衣啦！<br>記者：馬靜兒<br>攝影：陳陶鈞、陳偉強<br>鞋及飾物提供：DaDa（28901708）</p><p>DIY</p><p>背心短裙撐巴西</p><p>DIY價：$330<br> 需時：2小時<br> 巴西隊大熱，便服連鎖店都推出巴西隊吊帶背心和內褲。綠色和黃色咁搶眼，改動部份應在衫袖，全由內褲剪成。下身的波褲勁加硬網紗，即變lady裙。論難度，上身衫較容易，下身紗裙難度便是將黃色內裡和硬網紗縫在一起，新手有一定困難。</p><p>配件</p><p>a.	1碼綠色波波繩	$20/碼	（D）<br> b.	1碼青色波波繩	$10/碼	（D）<br> c.	1碼閃片帶	$35/碼	（D）<br> f.	1碼黃色內裡	$18/碼	（C）<br> g.	1碼黃色硬網紗	$12/碼	（C）<br> h.	1個閃片蝴蝶	約$8	（D）<br> k.	1條波褲	$89	（A）<br> l.	1件巴西隊背心	$69	（A）<br> m.	1件巴西隊內褲	$69	（A）</p><p>短袖衫</p><p>Tips</p><p>盡量利用原材料的圖案，放在衫身上。利用閃片和波波繩等配件做出搶眼部份。</p><p>半截裙</p><p>Tips</p><p>波褲要選加大碼，否則唔夠空間縫上誇張的網紗。</p><p>着Tubedress打氣</p><p>DIY價：$190<br> 需時：1.5小時<br> 鍾意靚仔高路斯嘅女粉絲，呢件白色tee胸前的德國圖案啱晒合尺，記住要保留作下身的紅tee前後幅圖案。呢套連身裙嘅重點係top嘅閃石帶和裙前嘅高衩紅紗，營造層次感和若隱若現嘅性感。</p><p>配件</p><p>d.	約22cm粗橡筋	$8/碼	（C）<br> e.	約36吋紅色薄紗	$20/碼	（C）<br> i.	約30cm長閃石帶	約$45	（D）<br> j.	1件德國隊白tee	$55	（A）<br> n.	1件紅色大碼tee	$80	（B）</p><p>Tips</p><p>紅色tee宜選size較大，才夠闊做裙身。但白色tee宜選窄身，做出來的tubetop才夠貼身性感。</p><p>女人街搵料</p><p>Ella縫衫始終不是熟手，今次找來幫陳慧琳做形象顧問的Celia，教一教Ella。Celia仲帶我們去銅鑼灣渣甸坊後的「女人街」買配料，波衫其實是便服連鎖店幾十元貨色。Celia話要將波衫改頭換面，可以加硬網紗、閃石帶就最搶眼，即使內褲都可以變身做衫袖。不過，無論你點改，最好盡量保留tee的圖案，唔好浪費。</p><p>Shoplist</p><p>Ａ　BOSSINI　34282168<br> Ｂ　GIORDANO　29237110<br> Ｃ　摩登　25768357<br> Ｄ　銅鑼灣渣甸坊女人街</p></body></html>