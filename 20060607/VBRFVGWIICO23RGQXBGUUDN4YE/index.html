<html><header><meta charset="utf-8"><title>煲《世界盃故事》熱身</title></header><body><h1>煲《世界盃故事》熱身</h1><p>仲講巴士阿叔？太Out喇！想搵話題同人吹水，係都揀播足一個月嘅世界盃啦！但淨係識講今屆係唔夠，最好知返啲前因後果，如邊隊係宿敵等，咁先夠投入。咁啱碟場最近返咗幾套《世界盃的故事》DVD，有聲有畫重溫經典場面，唔睇點得？<br>套碟分幾個故事，如專講天才球星嘅，當然唔少得比利、馬勒當拿；又有精采互射12碼，巴治奧94年炒飛機夠經典；仲有荷蘭Fans必睇嘅《橙衣兵團》，睇番雲巴士頓未收山前點威……等等，都係唔講咁多，買隻《金靴傳奇》，今晚煲一煲歷屆神射手先！<br><br>記者：陸俊雄</p><p>《世界盃故事》DVD每款$28</p></body></html>