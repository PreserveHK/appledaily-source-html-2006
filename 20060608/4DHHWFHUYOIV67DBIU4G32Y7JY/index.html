<html><header><meta charset="utf-8"><title>柏林火車站得1個廁所</title></header><body><h1>柏林火車站得1個廁所</h1><p>德國政府花咗69億港元興建嘅柏林中央火車站，起得又大又靚，又贏得歐洲最大火車站美名，但係去過柏林火車站嘅人均怨聲載道，大罵建築師冇常識，起火車站時預咗車站每日至少有3萬人流，咁大個火車站竟然得一個廁所，搞到廁所大排長龍，乘客就要忍、忍、忍、忍、忍。好彩當局從善如流，決定加建幾個廁所。好係好，唔該快啲。　英國Ananova網站</p></body></html>