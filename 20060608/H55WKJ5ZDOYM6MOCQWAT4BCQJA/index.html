<html><header><meta charset="utf-8"><title>　　阿牛公民抗命又開騷 - 李八方</title></header><body><h1>　　阿牛公民抗命又開騷 - 李八方</h1><p>阿牛嘅民間電台攞唔到牌，每日都要面對冚檔嘅危機，但仍然可以捱到今時今日，都真係夠晒硬淨，電台噚日仲搵咗陶傑客串嘉賓，講吓近日至hot嘅政治議題，當然梗唔少得煲呔究竟有冇現身《民主歌聲獻中華》啦。<br> 陶傑喺個節目度話，參加呢個《獻中華》騷係一個credit，華叔話煲呔有去，其實係塞錢入佢度，嗰時連梁振英、鄭耀棠都出嚟啦，你唔去咪好冇良心？就算真係唔肯認有去，都唔好話自己嗰日去食飯啦，人哋北京啲學生個個絕緊食，下面啲人個個聲援佢哋，你仲走去馬會食飯，咁係咪好有問題呢？<br> <br> 傳真︰2623-9278<br> 電郵︰pf_lee@appledaily.com</p></body></html>