<html><header><meta charset="utf-8"><title>宇晴軒流通率新晉之冠</title></header><body><h1>宇晴軒流通率新晉之冠</h1><p>近年港九新界各區多咗一批大型住宅屋苑落成，仲好快咁成為區內指標。據中原地產分析，5月份十大新晉屋苑二手交投都幾活躍，成交宗數創8個月新高。<br> 十個新晉屋苑5月成交有231宗，比4月多咗差唔多22個巴仙。當中，長沙灣宇晴軒因為發展商仲有新盤賣緊，支持二手交投達到44宗，比4月份大幅攀升2.7倍，而且宇晴軒嘅二手流通比率，亦都去到1.93個巴仙，係十大新晉屋苑中最高嘅。當然，有咁嘅成績，亦要多得發展商一手促銷手法唔似其他咁顛，否則個二手市況可能要改寫。<br> 至於其他二手流通率比較高嘅新晉屋苑，好似有荃灣半山嘅朗逸峯，有1.17巴仙、土瓜灣傲雲峰有1個巴仙，而長沙灣昇悅居同將軍澳維景灣畔同樣錄得0.86巴仙。</p></body></html>