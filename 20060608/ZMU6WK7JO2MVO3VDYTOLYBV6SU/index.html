<html><header><meta charset="utf-8"><title>謝霆鋒倒米唔著襪</title></header><body><h1>謝霆鋒倒米唔著襪</h1><p>謝霆鋒噚日去商台接受訪問，只見佢右手手腕傷咗，佢話係之前返內地拍劇練習兵器時整傷。霆鋒話：「如果要畀導演信心，我就要練習吓，呢次好小事啫。」霆鋒話稍後會去廣州拍男裝襪廣告，諷刺嘅係原來佢好少着襪：「踢波咪着囉，我屋企得幾對襪，但拍咗廣告後都可以考慮着多啲。」</p></body></html>