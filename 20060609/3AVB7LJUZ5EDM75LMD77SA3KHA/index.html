<html><header><meta charset="utf-8"><title>It'sPossible　美有可能：顏．色．蕾．絲Chic</title></header><body><h1>It'sPossible　美有可能：顏．色．蕾．絲Chic</h1><p>今年流行通花蕾絲，不論是高檔次還是街邊小販檔嘅衫，統統都<br>繡上lace，<br>令矜貴靚衫淪為下價貨。<br>谷鬼氣，請來著名形象指導KaKa，買幾件cheap背心，閂埋房門秘密DIY，<br>創製出獨一無二型格<br>蕾絲上衣，<br>以後就唔怕同人撞款撞色啦！<br>記者：盧家蕙<br>攝影：何家亮<br>設計示範：KaKa　<br>Hairstyling：Willie（ILCOLPO）<br>Makeupartist：AnnieG.Chom</p><p>素色能發揮創意</p><p>心郁郁想整番件四正又省鏡嘅蕾絲衫？小記自問唔在行，特地誠邀星級形象設計師KaKa，擔任是次DIY顧問，第1站先到佐敦地鐵站附近街邊檔，只見KaKa左挑右選搵心水，終於揀啱3件驟眼睇冇咩分別的吊帶小背心。細看之下原來各有不同處，KaKa：「今年流行黑白色，粉紅色易於為人接受，選擇愈plain、愈簡樸嘅衫，發揮創意才更得心應手。」</p><p>愛揼釘唔愛揸針</p><p>今次劉心悠示範的3件lace背心，她看後不禁大叫：「好犀利，真係好靚，我比較鍾意白色同黑色嗰件，因為易襯衫！」問她會唔會DIY衫褲或飾物，她說：「唔會呀，我連針都揸唔好，穿珠仔都唔識呀。」點知轉頭就不斷問人點買木板、油掃等：「我想自己整張枱，屋企冇枱做嘢唔方便。」各人叫她設計款式再訂製，她說：「過程係樂趣嚟㗎！」原來整枱先係佢杯茶，真係想像唔到一個靚女咁鍾意做木工。</p><p>型爆層層叠</p><p>白色一向予人純潔無瑕之感，可惜稍嫌單調，甚至有底衫feel。為了一洗頹風，KaKa決定把毫不起眼的吊帶背心，加上銀鏈、多樣化的lace，以充滿層次感的做法，把它化身為入型入格的背心，絕對出得大場面。</p><p>配件</p><p>a.	可調校肩帶白色小背心　$29　<br> d.	雪紡灰褐色花邊　$20/碼<br> e.	白色及金色襟花　各$5<br> f.	白色布條　$20/碼<br> g.	銀色及黑色長鏈各1條　$18/條<br> h.	杏色半透明玫瑰花圖案蕾絲　$8/碼<br> i.	藍色幼身花邊繩　$8/碼<br> j.	杏色幼身花邊　$6/碼<br> （以上配件全部要碼半）</p><p>Step<br></p><p>KaKaTips</p><p>「縫銀色及黑色頸鏈前，先注意有冇扭作一團，以及方向是否正確，要先撥順才釘上去。」</p><p>嬌俏PinkLady</p><p>粉紅綁頸小背心，擺到明畀你作打底衫，不過只要用4組相同的花邊，就可令沉悶的底衫升格為充滿少女味的粉色小背心，襯埋洗水牛仔裙就恰到好處。</p><p>配件</p><p>b.	綁頸式粉紅小背心。$29<br> k.	粉紅色幼身lace花邊$10/碼<br> l.	杏色麻質花邊$12/碼<br> m.	幼身杏色邊繩$6/碼<br> （以上配件全部要3碼）</p><p>Step</p><p>KaKaTips</p><p>「由於以打褶形式的縫上，最好先熨平各花邊，否則皺起晒好難摺得靚。記住先縫實粉紅花邊摺叠位，才一次過釘上衫。」</p><p>紅黑添韻味</p><p>黑色粗帶背心平時着得多，想增添女性成熟韻味，可加上深紅通花蕾絲，襯托同款黑色lace，配搭貼身牛仔褲及黑色高跟鞋，即時變得時尚性感。</p><p>配件</p><p>c.	弓字形黑色背心$30<br> n.	金黑色邊繩$12/碼<br> o.	黑色通花lace$20/碼<br> p.	深紅通花lace$20/碼<br> （以上配件全部要1碼）</p><p>Step</p><p>KaKaTips</p><p>「金黑色邊繩比較粗，頭尾位最好先剪成齊口，起針及收針時謹記向後摺上黹口，由底拮上才不致紕口。」</p><p>小心買錯cheaplace</p><p>到金華服裝用品公司買lace，KaKa甫進店即左摷右摷，拉出大大小小的lace盒來拼湊，更一時苦惱得低叫：「我諗唔到嘢㖭，白色衫好難諗！」不過佢話：「好多人心目中的lace就係街邊嗰啲，你睇吓出面幾氾濫？其實可以揀針織或cotton，車出嚟都OK，款式多樣，唔怕撞到應。」</p><p>反面教材：</p><p>Shoplist：金華服裝用品公司27300431</p></body></html>