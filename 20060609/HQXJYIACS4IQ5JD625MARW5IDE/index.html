<html><header><meta charset="utf-8"><title>揭幕戰估波膽捧走BenQ-SIEMENS10部新機</title></header><body><h1>揭幕戰估波膽捧走BenQ-SIEMENS10部新機</h1><p>全城期待嘅2006世界盃就喺今晚正式開鑼！對足球運動不遺餘力嘅BenQ-SIEMENS，唔只贊助西甲班霸皇家馬德里，今次佢仲準備咗4部CL71以及6部E61手機，豪送畀各位球迷讀者！只要估中今晚揭幕戰德國對哥斯達黎加嘅入球比數，完成3條問答題並最快Fax嚟畀我哋，呢10部手機就有機會到你手！<br><br>記者：陳國輝　攝影：黃子偉</p><p>自從雙品牌合併以嚟，BenQ-SIEMENS屢有驚喜之作，好似早前S88，憑首部26萬色OLED芒兼由朗拿度任代言人，人氣爆燈；而今日送出嘅CL71及E61，就分別以成熟穩重嘅滑蓋機款及將音樂掣置於機頂，大玩破格。</p><p>E61機頂狂播Music</p><p>E61就力谷音樂分唇，與一般音樂手機唔同嘅係其播放掣及揀歌操作一律置於機頂，設計盞鬼；只要用手指公一㩒，即可簡單操作，比起一般音樂快捷鍵更簡便，難怪曾獲得德國設計大獎「iFDesignAward」！另外仲內置6種音場模式，插上Hands-free還有身歷聲音效，確保有靚音質。</p><p>E61Profile</p><p>制式：GSM三頻<br> 體積：101×44×17mm<br> 重量：96g<br> 主要功能：機頂音樂播放鍵、身歷聲音效、6萬5千色芒、MiniSD記憶卡、30萬像素相機</p><p>CL71靚芒喪煲Game</p><p>單憑滑蓋之名難有突破，不過CL71嘅鋼琴黑主色搭上銀色線條，總叫人感受到一份優雅。特別要提係屏幕表現，其2"26萬色TFT芒，採用IPS科技，表現出細膩及亮麗嘅畫質，同時提供170°可視角度，即使成班Friends圍埋睇亦毫無難度，用嚟煲Game或影相更適合！</p><p>CL71Profile</p><p>制式：GSM三頻<br> 體積：97×46.5×17.8mm<br> 重量：110g<br> 主要功能：26萬色芒、130萬像素鏡頭、3D環繞立體聲、FM收音機、microSD記憶卡<br> 查詢：BenQ-SIEMENS（28611118）</p><p>買S88送波衫</p><p>BenQ-SIEMENS另一強攝手機S88，亦趁住世盃舉行期間大搞宣傳，現凡購買S88手機嘅朋友，即送出波衫一件。</p><p>第一關　估波膽</p><p>2006世界盃將於今晚開鑼，揭幕戰由東道主德國迎戰哥斯達黎加，只要估啱呢場賽事嘅入球比數，BenQ-SIEMENSCL71、E61即有機會到你手！（往績貼士：德國曾勇奪3屆世界盃冠軍）</p><p>第二關　選擇題</p><p>睇完介紹，係咪好心急想拎部手機返屋企？不如咁，等大家答咗以下3條問題再玩埋遊戲先啦！<br> <br> 1.今日會送出幾多部BenQ-SIEMENS手機？<br> A.8　B.9　C.10<br> <br> 2.CL71嘅26萬色彩芒最大可視角度為幾多？<br> A.150°　B.160°　C.170°<br> <br> 3.E61嘅音樂播放器配咗幾多種音場模式？<br> A.5　B.6　C.7</p><p>參加辦法</p><p>1.參加者須將答案填妥在參加表格內，並聯同個人資料*，傳真至23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭4名參加者各得到CL71一部（價值$2,080），隨後第5至10名參加者各得E61一部（價值$1,280）。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及BenQ-SIEMENS員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *	參加表格上之姓名須與身份證相同，否則將被取消資格。<br> **	以本報傳真機所顯示的時間為準。<br> ‧必須憑報紙上的參加表格才可以參加遊戲。<br> ＊得獎名單將於6月14日（星期三）於本版內公布</p></body></html>