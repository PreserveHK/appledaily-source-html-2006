<html><header><meta charset="utf-8"><title>街坊盡捧德國</title></header><body><h1>街坊盡捧德國</h1><p>明益熱門</p><p>Eddie：「正常嚟睇都係德國贏，但揭幕戰通常會搵強弱懸殊球隊嚟對戰，咁樣熱門會必勝，又可以畀啲提示波友，等賭波嘅人又有錢贏，感覺精采啲。」</p><p>自己地頭</p><p>Janice：「相比哥斯達黎加嚟睇，梗係德國會贏啦，今屆世界盃又喺德國舉行，重喺慕尼黑比賽，會係波歷克熟悉嘅地方，絕對有利。」</p><p>攻擊力強</p><p>黃先生：「雖然自從奇連士文做咗教練之後球隊防守差咗啲，但攻擊力重存在，以波論波都一定德國強啲，對住哥斯達黎加冇問題。」</p><p>主場有利</p><p>Jolly：「德國會贏呀，點計都高幾班啦，又係主辦國，你睇南韓上屆成績就知啦，咁都可以入到四強，通常主場就有呢樣好，如果主場都輸就好冇氣勢。」</p></body></html>