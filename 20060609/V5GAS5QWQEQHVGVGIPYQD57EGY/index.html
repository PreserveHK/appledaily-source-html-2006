<html><header><meta charset="utf-8"><title>肥媽率四國老友鬥煮世界菜</title></header><body><h1>肥媽率四國老友鬥煮世界菜</h1><p>今日真係萬眾期待，我餓世界波餓足4年喇！今日終於開鑼，餵飽一班波迷！不過肚仔餓點算？唔使怕！我帶咗班嚟自日本、瑞典、非洲同葡萄牙嘅老友，由6月11日起一連四個星期日，響節目《肥媽私房菜》教大家煮「世界盃世界菜」，𠵱家率先煮畀大家睇，等今晚睇開幕球賽時，支持自己喜歡國家球隊之餘又可以嘗嘗當地菜式，你會唔會係其中一隊擁躉？<br>記者︰方綺君<br>攝影︰陳偉強<br>鳴謝︰有線電視</p><p>葡國馬介休炒薯絲忌水汪汪</p><p>聞煮價：$20/4人<br> 需時：20分鐘<br> 馬介休是葡國菜不可缺少的材料。馬介休即「葡萄牙鹹魚」，是以鹽醃製的深海鱈魚。葡萄牙人稱鱈魚為bacalhau，音譯就是馬介休。不過馬介休味道較鹹，因此烹調時要小心份量，葡萄牙人鍾意食薯仔，薯仔味淡同馬介休最啱key！</p><p>咩料</p><p>馬介休1碗、薯仔1-2個、雞蛋4隻、洋葱1個、芫荽數棵</p><p>速成法</p><p>1.薯仔、洋葱切絲，芫荽略切備用。<br> 2.以橄欖油起鑊，燒熱後轉慢火放入洋葱絲，炒至金黃色和乾水。同一時間放入薯絲以慢火炸至熟透。<br> 3.將馬介休放入鑊，炒至乾水後放入芫荽，需時約5-8分鐘。<br> 4.打蛋，落少許鹽和胡椒粉調味，逐少落鑊煮熟。<br> 5.將炸好的薯絲，一半放入鑊略炒，上碟。<br> 6.上碟後把剩餘的一半炸薯絲鋪上面即成。</p><p>聞煮貼士</p><p>Vasco話馬介休放入鑊後一定要炒至乾水，否則水汪汪會影響賣相。</p><p>日本牛肉鍋　食住嚟加料</p><p>聞煮價：$100/4人<br> 需時：15分鐘<br> 日本係亞洲其中一隊勁旅，有好多支持者，Sukiyaki（日本牛肉鍋）同樣亦深得好多香港人歡心。「Suki」意思係鍾意，「Yaki」解作燒，日本人Taka先生話用料無局限，屋企有咩材料都可以放入Sukiyaki，只要有日本甜豉油就得喎！</p><p>咩料</p><p>肥牛200克、冬菇2-4粒、京葱2棵、小棠菜2棵、金菇1棵、烏冬1包、硬豆腐1磚<br> <br> 調味︰日本甜豉油5-8湯匙、糖3湯匙</p><p>速成法</p><p>1.冬菇、京葱、小棠菜、金菇洗淨，京葱切段，硬豆腐切粒備用。<br> <br> 2.以2茶匙油燒熱火鍋煲，放入京葱段爆香。<br> <br> 3.將牛肉放入煲內煎香。<br> <br> 4.加入調味，將冬菇、金菇、小棠菜和硬豆腐等放落火鍋內。<br> <br> 5.烏冬先用滾水灼熟，再放入鍋內即成。</p><p>聞煮貼士</p><p>Taka先生話Sukiyaki同香港人打邊爐一樣，可以一路煮，一路再添加材料，不過加料後，就要再放入適當的調味，免得味道太淡。</p><p>瑞典炒薯慳家兼環保</p><p>聞煮價：$20/4人<br> 需時：15分鐘<br> 瑞典於1958年世盃第二名，1994年得第三名，都算在世界盃有過一段光輝歷史㗎！Pytti-panna是瑞典文，瑞典人好環保，呢味菜可以話無特定材料，屋企有剩任何菜都可以用來煮，煮好後可以夾入麵包，又可以送飯，快捷方便。</p><p>咩料</p><p>洋葱1個、薯仔1-2個、雞蛋1隻、香腸1條、雞肉半碗、免治牛肉半碗，紅葱頭、酸瓜和紅葱適量</p><p>速成法</p><p>1.洋葱、薯仔、香腸、雞肉和紅葱頭切粒，免治牛肉、香腸、雞肉放入鑊炒熟，備用。<br> 2.用2茶匙油起鑊，放入洋葱，轉金黃色後調至慢火。<br> 3.放入已切粒的薯仔略炒，再放入所有材料一齊炒。<br> 4.煎蛋鋪上面，酸瓜和紅葱伴碟即成。</p><p>聞煮貼士</p><p>Anders話想薯仔快啲腍，可以在放薯仔入鑊後蓋上鑊蓋2分鐘，食時可加少許Tabasco或豉油。</p><p>英文Pytti-panna</p><p>DIYPrice：$20/4persons<br> Time：15minutes<br> <br> Ingredients：1onion,1-2potato(es),1egg,1pieceofsausage,1/2bowlofchicken,1/2bowlofmincedbeef,properamounteachofshallot,gherkinandredonion<br> <br> Method：<br> 1.Diceonion,potato,sausage,chickenandshallot.Addmincedbeef,sauceandchickenintoawok.Stir-fryuntilcooked.<br> 2.Heatwokwith2tspoil,addinoniondicesandturntolowheatwhentheybecomegoldenyellow.<br> 3.Addindicedpotato.Stir-fryforawhile.Addinalltheotheringredientsandstir-frytogether.<br> 4.Laythefriedeggontopanddecoratethedishwithgherkinandredonion.Serve.<br> <br> Tips：AccordingtoAnders,forthepotatotobecometendermorequickly,onemaycoverthewokfor2minutesafteraddinginthepotato.AddsomeTabascoorsoysaucewhenserved.</p><p>印尼文Pytti-panna</p><p>HargaDIY：$20/4orang<br> Waktumasak：15menit<br> <br> Bahan-bahan：1buahbawangbombay,1-2buahkentang,1butirtelur,1batangsosis,1/2mangkokdagingayam,1/2mangkokdagingsapiygtelahdicincang,bawangmerah,kulitsemangkaygtelahdiasinkandanbawangpreisecukupnya<br> <br> Caramembuat：<br> 1.Potongkecilbawangbombay,kentang,sosis,dagingayamdanbawangmerah,tumisdagingsapi,sosisdandagingayamhinggamatang,sisishkan.<br> 2.Panaskan2sendoktehminyakgoreng,tambahkanbawangbombay,matikanapisetelahbawangbombayberwarnakuningkeemasan.<br> 3.Masukkankentangdantumissebentar,lalutambahkanbahanlaindantumisrata.<br> 4.Letakkantelurmatasapidiatasnya,hiasidngkulitsemangkaygtelahdiasinkandanbawangprei,sajikan.<br> <br> Tips：AndersbilangbilaAndainginkentanglebihcepatdimasakmatang,Andadapatmenutupitutupanpanciselama2menitsetelahkentangdimasukkankedalampanci,AndajugadapatmenambahkansedikitTabascoataukecapasinketikamakankentang<br> <br> （繙譯：語言專家諮詢公司　電話：23648988）</p><p>非洲雞翼　唔使醃夠Natural</p><p>聞煮價：$30/4人<br> 需時：25分鐘<br> 今年世盃彈出好多不知名嘅非洲國家隊，安哥拉、科特迪瓦、多哥和加納，表現點真係要睇過先知，食住呢個非洲雞翼感受吓先啦！Philip話好多非洲人會叫呢味菜做spicychicken，不過試過其實一啲都唔辣。非洲人飲食Natural，煮時雞翼亦毋須醃，最緊要係薯仔夠爽口，不要煮得過腍。</p><p>咩料</p><p>雞翼約20-25隻、生菜1個、薯仔2個、洋葱2個、乾葱半粒、辣椒2條<br> <br> 調味：鹽、黑胡椒各4茶匙</p><p>速成法</p><p>1.生菜、洋葱和乾葱切絲，薯仔切粒，辣椒切碎備用。<br> 2.將2茶匙油放入煲內，油熱後放入雞翼。<br> 3.待雞皮轉金黃色，加半杯水，以中火慢煮。<br> 4.待水滾後放入已切好的生菜、洋葱、乾葱和辣椒，並加入調味，煮10-15分鐘。<br> 5.最後才放入薯仔，煮至薯仔略腍即成</p><p>聞煮貼士</p><p>Philip話，香港大多數薯仔都係黃薯，容易腍，煮非洲雞翼的薯仔要爽口，所以最後才將薯仔放入。</p></body></html>