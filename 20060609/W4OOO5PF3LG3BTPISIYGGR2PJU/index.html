<html><header><meta charset="utf-8"><title>魯振順衝燈罰800</title></header><body><h1>魯振順衝燈罰800</h1><p>經常喺慈善籌款節目以「卡拉之星」獻唱嘅電視藝員魯振順，舊年11月5號下晝喺西貢揸車衝紅燈。魯振順當時喺西貢萬年街近方逸華診所對開處，揸住一輛私家車衝燈，差啲撞倒兩名途人，途人抄低車牌後報警，警方事後票控魯振順不小心駕駛，案件噚日喺荃灣裁判法院審理，魯振順承認控罪，被法庭判罰款800蚊。<br> 案件編號：KCS1836/06</p></body></html>