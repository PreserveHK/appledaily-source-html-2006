<html><header><meta charset="utf-8"><title>莫文蔚旗袍赴金曲獎</title></header><body><h1>莫文蔚旗袍赴金曲獎</h1><p>台灣金曲獎聽日舉行，莫文蔚（Karen）今年會擔任最佳男演唱人嘅頒獎嘉賓。Karen親自設計頒獎時着嘅靚衫，最後由香港著名設計師文念中操刀整水晶旗袍，Karen認為旗袍可以凸顯東方女性嘅體態，佢話：「性感係一種感覺，唔係一定要露先至叫做性感，反而若隱若現、晶瑩剔透更吸引。」Karen希望日後有更多人着旗袍作為行紅地氈嘅服飾。</p></body></html>