<html><header><meta charset="utf-8"><title>玩物誌：Blythe時裝店　最潮伸脷</title></header><body><h1>玩物誌：Blythe時裝店　最潮伸脷</h1><p>換季買衫不是女孩子專利，你屋企的娃娃都需要。今期玩Blythe不再單單追買限量版公仔，已經昇華到改裝眼睛、換髮型、化妝、以至季季添新裝，當人仔一樣的看待，瘋狂Fans甚至買衫畀佢多過買畀自己。又到夏天換季的好日子，Fans又點忍心要Blythe仲着住熱辣辣的長袖舊衫？花花裙、短袖PrintTee紛紛出籠，主人的世界興緊伸脷Tee，喺Blythe的世界一樣大行其道！<br><br>記者：陸伊琳　攝影：陳陶鈞</p><p>06夏日FashionShow@B★HaulteCouture</p><p>追隨香港製造</p><p>前幾年一窩蜂去買Blythe，現在好像靜下來了？錯！死硬Fans依然健在，玩得更瘋狂，季季添新裝，自己唔買衫，都要幫Blythe扮到最靚，一日換10套是等閒事。單單一座兆萬中心已有3、4間Blythe時裝店，你沒有聽錯，是時裝店，賣細細件的裙及衫仔，好多都是DIY自家設計，就連日本、歐美、新加坡的Fans都好Buy香港製造，手工一流、設計追得上潮流。</p><p>主人興乜佢興乜</p><p>主人世界興乜，Blythe都追隨着，近期大Hit的RollingStone伸脷Print，Blythe的服飾亦有出品呢一系列的Tee，就連HYOMA、ROXY、迪士尼等都有，跟足主人的時裝Trend。有主人鍾意將自己的Blythe扮成自己一樣，OLLook、Lolita、Punk裝、更不乏可愛花花裙，甚至將不可能在現實生活中出現的打扮，轉移到自己的娃娃身上。新一輪夏裝又登場，大家又點忍得手？</p><p>潮Tee</p><p>型鞋</p><p>Blythe鹹魚翻生</p><p>1972年美國Kenner公司推出身高12吋的Blythe，當時是由玩具業十分興盛的香港製造，所以這些古董Blythe都印有「MadeinHongKong」字樣。Blythe一改娃娃甜美可愛路線，一度因可怕變色大眼嚇壞兒童，引發家長抗議，同年慘遭停產。2000年一位美國攝影師兼娃娃收藏者GinaGaran以Blythe為主角出版寫真書《ThisisBlythe》，成功令Blythe起死回生。日本Parco百貨隨後與玩具生產商Takara推出第1個限量復刻版兼代言人Blythe，而舊版Blythe的eBay炒價更自此聲價十倍。</p><p>B★HaulteCouture（23849907）<br> 地址：旺角兆萬中心地庫107號舖（文中價錢不包公仔）</p></body></html>