<html><header><meta charset="utf-8"><title>Sammi珍惜與父相處</title></header><body><h1>Sammi珍惜與父相處</h1><p>鄭秀文（Sammi）父親節前喺《Amy雙周刊》中寫咗封信畀佢爸爸，話自己有兩個爸爸，分別係父親同天父。Sammi話見過爸爸喺噴油房度為塑膠超人上色，見到爸爸個鼻被染成鮮綠色，佢喊唔出，又唔想笑。Sammi又話年前爸爸成日進出醫院，令佢更加珍惜同爸爸相處嘅日子。</p></body></html>