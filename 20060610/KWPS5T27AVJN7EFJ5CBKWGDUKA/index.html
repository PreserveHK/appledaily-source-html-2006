<html><header><meta charset="utf-8"><title>戰事初開有排講<br>阿叔等收金球榮休</title></header><body><h1>戰事初開有排講<br>阿叔等收金球榮休</h1><p>讓球迷苦等四年的世界盃終於開波，由於今年將是林尚義最後一屆主持世界盃節目，故無綫方面亦準備下月決賽當日為他舉行榮休派對，更會打造一個足金足球贈予林尚義。</p><p>李克勤、林尚義（阿叔）、伍晃榮及林敏驄等昨日於將軍澳電視廣播城，為無綫2006世界盃一系列節目進行拜神儀式，由於是次阿叔將會主持最後一屆世界盃，無綫方面亦準備於下月九日、即決賽當日，為阿叔舉行榮休派對，屆時將會找來阿叔一班好友到場，無綫方面更會打造一個足金足球送贈阿叔作為榮休禮物。</p><p>戶外直播送錢</p><p>無綫今年世界盃將會於七月四、五及九日以衞星直播準決賽及決賽三場賽事，直播期間會移師往奧海城二期進行戶外直播，而每場亦可招待七百多名球迷觀賽，即場與球迷大玩遊戲派獎品及送出三萬元信用卡簽賬額。由於該三場賽事於凌晨時分播出，故無綫為方便球迷，特別安排穿梭巴士來往旺角及奧海城。<br> 對於今日凌晨舉行的德國對哥斯達黎加的揭幕戰，阿叔說：「我就覺得德國隊勝數好高，係正路嘅睇法，因為德國隊除咗有主場之利，佢哋實力都好平均。」</p><p>拒助長陳乙東</p><p>問到林尚義可知巴士阿叔陳乙東被打時，他說：「我知！佢自己都心中有數喇，總之警察會理嘅，刑事嘛。唔好再寫佢喇，愈寫就愈助長佢嘅氣燄，一陣又俾人揼多鑊。」<br> 此時身邊林敏驄更提醒阿叔小心被點錯相，阿叔說：「唔會喇，打得佢又點會點錯相呀，佢又靚仔又咁瀟灑，邊有得同佢比。」<br> 此外，已是第三屆擔任世界盃主持的克勤表示十分榮幸，對於有線派出杜汶澤主持世盃節目，問克勤會否擔心對方口不擇言發生舌戰？他說：「阿澤會適可而止，大家都係搵食。」<br> 採訪：王崇穎<br> 攝影：陳順禎</p></body></html>