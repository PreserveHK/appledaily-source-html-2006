<html><header><meta charset="utf-8"><title>潮事快遞：翻煲普普　爭住乘Warhol</title></header><body><h1>潮事快遞：翻煲普普　爭住乘Warhol</h1><p>提起普普藝術，一定會令人想起AndyWarhol。KingofthePop已經去世20年，但影響力從來未減：金寶湯Monogram海報、4色瑪麗蓮夢露圖像、VelvetUnderground&amp;Nico香蕉唱片封套……其經典作品早被其他牌子煲到爛，今年踏入20周年，翻煲情況更形加劇。例子一：平霸日牌Uniqlo以Artist作品為主題的T恤一向平靚正，前排有Warhol份，平通街唔使一嚿水；例子二：美牛老大哥Levi's×WarholFoundation合作出超級貴價系列，連老家都賣到斷晒貨；例子三：最新一波日牌HystericGlamour不甘後人，先出一輪只限日本發賣HG×Warhol系列，水貨賣得七七八八再加推行貨版。呢期翻煲Warhol熱成咁，心地唔好可以一句「大發死人財」老屈，但實在品牌均打正旗號跟WarholFoundation合作，致敬成份始終高一線嘅。<br><br>記者：吳小明　<br>攝影：陳盛臣　<br>Model：Anne@StarzPeople　<br>MakeUp&amp;Hair：ElawWong</p><p>15分鐘成名路</p><p>「Inthefutureeverybodywillbeworld-famousfor15minutes.」乃AndyWarhol（1928-1987）的名句，這位公認普普藝術教父初期使用漫畫素材居多，其一生橫跨設計、繪畫、電影、唱片、出版等領域。Warhol喜愛產品特有的呆板千篇一律的特質，運用絹印創作出的瑪麗蓮夢露就是其成名作。接下來的系列作品描繪許多廣告商品，比如金寶湯罐頭、可樂樽……其作品內容包含了整個60、70年代及社會現象的總和，絹印版畫也成了Warhol使用多年的一種作品形式。60年代中期，他將作畫擱於一旁開始拍起電影，大約拍了300部以上，1967至1972年間成功打入荷李活，甚至連音樂製作也涉獵，TheVelvetUnderground正是其中經典。</p><p>HG水行齊推</p><p>HG這批Warhol系列，只限日本發售，本地水貨界當然一馬當先有咁多拎咁多返嚟賣，同樣賣個滿堂紅。本地代理SistyrMoon慢咗成拍，但最終可拗掂數將全系列引進，今勻先推2款最貴牛仔褸及褲。當中牛仔褸索價差唔多成皮嘢，但全件褸洗水靚、細節位多到暈，鉚釘皮牌圖案襟章等無一不漏，而且只得一件，你嫌貴都仲有大把Fans爭住要。T恤圖案款式選擇多，棉質相當幼細，舒服好着，成千蚊一件唔算平。</p><p>Levi's貴足三分一</p><p>Levi's及AndyWarhol同是來自美國重量級名字，當然能迸出火花。今次WarholFactory×Levi's大玩十字架Monogram、自畫骷髏頭圖像、瑪麗蓮夢露、毛澤東畫像以及金錢彩印等，主打是牛仔褲，但牛仔裙、CropPants、Tee以至牛仔背心及外套都齊全。三月間在美國推出已賣個滿堂紅，今勻來港貨量極少，牛仔褲更是限量版，當中有幾款只得數條。雖然香港零售價比美國貴成三分一，但整個系列都十分注重細節，就是銅鉚釘亦用上AndyWarhol的肖像，並大量採用質地超薄的燙銀圖案。部份牛仔褲更連內櫳都印上銀色Artwork，完全是錦衣夜行Feel，貴就係貴咗啲，但一句限量，就足以請君入甕啦。</p><p>女裝</p><p>男裝</p><p>店舖資料</p><p>（H）HystericGlamour（25232668）<br> 中環雲咸街31號地下<br> <br> （L）	Levi's（25751125）<br> 銅鑼灣羅素街26號地下<br> <br> （T）Topaz（28084846）<br> 銅鑼灣地帶217號舖</p></body></html>