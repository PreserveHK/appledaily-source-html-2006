<html><header><meta charset="utf-8"><title>巴西Fans狂踩英軍</title></header><body><h1>巴西Fans狂踩英軍</h1><p>李彩華　未夠水準</p><p>「我鍾意巴西，鍾意朗拿度㗎，佢個樣儍儍哋，朗拿甸奴、卡卡都勁。英格蘭我淨係識碧咸一個，識佢係除咗佢啲新聞外，仲有佢老婆Victoria囉，佢踢波未係叻得咁緊要，我諗英格蘭點都唔夠巴西嚟。」</p><p>Race　最愛細哨</p><p>「我鍾意朗拿甸奴，所以鍾意巴西，佢踢波好叻，佢會當足球係運動，唔會搞到打交打仗咁，成日令到球賽好精采，傳球又精采，一個對三個都得，有朗拿甸奴落場就會好好睇。」</p><p>廖碧兒　太過商業</p><p>「我幾鍾意巴西，佢哋啲波衫顏色sharp啲，好fashion，贏咗波會跳舞，佢哋踢波嘅水準好高，唔同英格蘭，英格蘭好商業，球員為錢踢波。巴西係實力派，佢哋係因為鍾意足球，所以好落力，我鍾意朗拿甸奴、朗拿度同卡卡。」</p></body></html>