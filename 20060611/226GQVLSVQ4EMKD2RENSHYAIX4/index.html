<html><header><meta charset="utf-8"><title>2R慰問拿拿淋不果</title></header><body><h1>2R慰問拿拿淋不果</h1><p>廉署日前調查一宗香港電台嘅貪污案，DJ拿拿淋被拘捕，本來佢噚日要主持節目《拖男帶女LoveActually》，但另一位主持Angela就話拿拿淋放假，要到下星期先返工。Angela話前一晚收到拿拿淋電話，交代節目細節，節目嘉賓2R則話打過電話畀拿拿淋，但對方就冇接電話。而港台一直都准許記者入直播室採訪，但噚日就有工作人員話因為節目進行中，唔畀記者入去。</p></body></html>