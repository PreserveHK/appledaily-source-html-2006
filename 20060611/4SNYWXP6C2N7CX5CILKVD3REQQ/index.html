<html><header><meta charset="utf-8"><title>平霸潮物：D-MopDada潮服勁減1折換個尖嘴Look</title></header><body><h1>平霸潮物：D-MopDada潮服勁減1折換個尖嘴Look</h1><p>有冇試過着到爛身爛勢行名店林立嘅廣東道，見到身邊經過嘅潮人，即時覺得無晒自信？咁又唔使咁Down，海港城又開倉喇，今次最低減至1折，一於上去打個白鴿轉，換晒成個尖嘴Look，令人眼前一亮，行步路都自信啲。<br>記者︰方綺君<br>攝影︰譚盈傑<br>Model︰Yannie&amp;Johnny@Salvador</p><p>OnYannie︰<br> MissSixty淺灰怪魚露背背心<br> 原價：$890<br> 開倉價：$360<br> <br> Killah三色腰帶收身牛仔褲<br> 原價：$990<br> 開倉價：$380<br> <br> OnJohnny︰<br> Texaco軍look恤衫<br> 原價：$398<br> 開倉價：$190</p><p>有玩味有Basic</p><p>明星熱捧的名店一向是年輕人的潮流指標，今次開倉，多間店舖超過20個品牌貨品大特賣，當中最矚目可說是Dada及D-Mop，Dada單單以Kelly及其形象指導Celia兩個fashionicon已經夠號召力。D-Mop一向是一眾潮星愛入貨店舖之一，牌子如PinkSoda、BlueHeroes、AngelBlue、BernhardWillhelm等年輕品牌都有減價。</p><p>搶手配件</p><p>流行款式當然吸引，以半價左右的價錢買袋買波鞋又點睇？當然夠睇頭！如Sunbrella同Outdoor出品的背囊和上膊袋一向是學生哥愛用的牌子，以後返學都可以潮啲。同場亦有CoTima及NewBalance等等的爬山鞋及波鞋牌子，備有多種顏色及款式益街坊，不過供應有限，慢啲爭唔到就唔好怪人喇！<br> 同場仲有多款Sunbrella袋，學生哥返學得，去街又得。</p><p>開倉日<br> 日期︰6月14至18日<br> 時間︰11:30am-9:00pm<br> 地點︰尖沙嘴廣東道11號世界商業中心3字樓海港城展銷集<br> 查詢︰21188008</p></body></html>