<html><header><meta charset="utf-8"><title>黎小田酒吧見證世盃</title></header><body><h1>黎小田酒吧見證世盃</h1><p>黎小田（左）投資、位於跑馬地嘅酒吧PianoBar日前再裝修，前晚趕得及喺德國世界盃開鑼前開番。唔少名人明星到賀，好似明嘉福同女兒明美蓮，而清洪契仔兼無綫二打六殷櫻嘅前男友巫雨平就同黃澤鋒前妻石慧莉到場，而陳昭昭（右）都有嚟捧場。黎小田又話明嘉福入咗股㖭，佢話：「間吧細細哋，皮費唔大，投資咗大約七位數字。」</p></body></html>