<html><header><meta charset="utf-8"><title>　　陸恭蕙事業成功婚姻失敗 - 李八方</title></header><body><h1>　　陸恭蕙事業成功婚姻失敗 - 李八方</h1><p>以黑馬姿態獲選港交所董事嘅陸恭蕙，作風一向前衞，佢噚日出席女工商及專業人員聯會舉辦嘅「成功女性的天空」講座，好大方承認自己事業成功，但婚姻失敗，當年自己揀錯人，結婚9個月就離婚收場，但係較早前佢搵代母生咗個女，𠵱家已經好滿足，唔會再諗結婚嘅問題，一於做一世單親媽媽，佢又教台下嘅職業女性，健康最緊要，好似佢自己，就每星期都去做針灸，保養身體。<br> 另一講者周梁淑怡好謙咁話，自己雖然算係女強人，但唔係好成功，好彩佢係大笑姑婆，開心嘅性格令其他人開心，所以有唔少人幫佢。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>