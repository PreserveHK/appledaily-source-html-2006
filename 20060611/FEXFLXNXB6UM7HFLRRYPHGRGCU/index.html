<html><header><meta charset="utf-8"><title>　　仙姐著旗袍上山攞獎 - 李八方</title></header><body><h1>　　仙姐著旗袍上山攞獎 - 李八方</h1><p>噚日係演藝界大日子，資深粵劇名伶白雪仙、台灣雲門舞集創辦人林懷民，仲有香港演藝學院前校長盧景文教授，同台領獎。仙姐同林懷民得嘅獎係「卓越藝術家獎」，盧景文就得到「終身成就獎」，獎項係國際演藝協會頒發嘅，淨係個頒獎禮要上到山頂，就知個獎有幾難攞，個榮銜有幾崇高。<br> 仙姐呢晚如常coolcool地戴住副黑超，如常雍容華貴咁着起旗袍，如常以非常謙遜嘅腔調咁講出得獎感受。仙姐話，得獎固然歡喜，仲係第一個粵劇界藝人得到呢個獎，就更加高興；仲好多謝有關單位賞面，但係個獎唔係佢一個人。<br> 林懷民就有樣學樣，又話個獎唔係佢嘅，而係所有台灣人嘅，佢會同台灣人分享呢份榮耀。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>