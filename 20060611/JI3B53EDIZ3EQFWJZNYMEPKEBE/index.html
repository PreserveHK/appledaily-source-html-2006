<html><header><meta charset="utf-8"><title>　　馬丁生日黨友兄弟到賀 - 李八方</title></header><body><h1>　　馬丁生日黨友兄弟到賀 - 李八方</h1><p>馬丁生日係6月8日，咁啱今年佢又係68歲，佢嘅黨友高達、何俊仁、單仲偕和肥仔明畀佢一個驚喜，特登買咗蛋糕同佢慶祝(圖)。馬丁話，佢個仔今年6月就返香港讀PCLL，讀完就可以執業，但佢嘅生日願望一定係以民主為先，一定係「民主勝利」，至於個仔可唔可以做大狀做到佢咁叻，呢個都係其次。<br> 不過涂謹申、鄭家富同楊森都冇嚟到。何俊仁話，佢哋要開會行唔開，所以今次唔齊人，冇所謂啦，馬丁雖然已經68，但其實喺政治上一啲都唔老，好似列根都係70歲都繼續做總統，又成功高票連任！<br> 香港嘅民主運動，都仲係要靠班前輩頂住。除咗馬丁外，仲有70幾歲嘅華叔同陳日君，上年先加入爭取民主嘅陳太都已經60幾。仁哥咁講，係咪話馬丁已有心理準備，到時如果無人出嚟，就會選特首，唔畀煲呔自動當選？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>