<html><header><meta charset="utf-8"><title>　　馬仔七招入財經界必修秘笈 - 李八方</title></header><body><h1>　　馬仔七招入財經界必修秘笈 - 李八方</h1><p>財經事務及庫務局局長馬時亨，原來真係好鬼多嘢做㗎！好似噚日星期六咁，佢就去咗港大同財經界人力資源諮詢委員會主辦嘅論壇，向一班莘莘學子傳授七項響財經界發展嘅「成功秘訣」！<br> 馬仔局長呢七招分別係：準備每日工作二十粒鐘、有永不放棄嘅工作態度、良好嘅語文能力（英文、廣東話同煲冬瓜）、良好嘅人際溝通技巧、廣闊嘅國際視野、要有終身學習嘅堅持，同埋擁有打破傳統嘅思維。<br> 八方諗如果做得掂呢七瓣嘢，莫講話財經界，邊個界別都可以打橫行啦，唔知馬局長自己做唔做得到呢？<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>