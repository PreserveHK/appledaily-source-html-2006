<html><header><meta charset="utf-8"><title>　　六國小朋友細數父子情 - 李八方</title></header><body><h1>　　六國小朋友細數父子情 - 李八方</h1><p>父親節仲有一個禮拜先到，但一班居港嘅印度、伊朗、日本、韓國、馬來西亞同蒙古嘅小朋友噚日就率先同爸爸慶祝，要幫爸爸打呔、畫肖像。港台節目〈小時候——小小亞細亞〉噚日舉行啟播禮，套節目係講以上地方同埋不丹、香港、中國等不同種族小朋友嘅家庭關係、文化，港台就搵咗其中六個地區嘅小朋友同埋佢哋爸爸出席。嚟自伊朗嘅Mahtab用流利廣東話話，希望爸爸健康、開心，父親節當日會以廣東話、英文同波斯話唱歌畀爸爸聽，仲會嚟個大擁抱㖭！爸爸笑笑口話，父親壓力愈嚟愈大，要畀好嘢仔女，絕對唔係優差！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>