<html><header><meta charset="utf-8"><title>大馬總理拖欠11張牛肉乾</title></header><body><h1>大馬總理拖欠11張牛肉乾</h1><p>馬來西亞禮拜一起會嚴打欠交「牛肉乾」人士，原來總理巴達維（AbdullahAhmadBadawi）都有份，仲要欠交11張！11張埋單盛惠3,300馬元（約7,000港元），包括超速、阻塞交通同違例泊車，全部係總理官車同兩架私家車爭落。巴達維貴人事忙，呢叠單搞到要副全國警察總長提醒先至知道，話會準時在禮拜一找清條數。<br> 美聯社</p></body></html>