<html><header><meta charset="utf-8"><title>法律意見：刊聲明不能免責</title></header><body><h1>法律意見：刊聲明不能免責</h1><p>法律界人士梁永鏗指出，該庵堂當年刊登的聲明啟事，已承認當時負責的職員是其僱員，代表庵堂辦事，只不過可能該職員做了一些事而出了問題，故要求客人重新登記靈灰位。</p><p>啟事可作爭拗理據</p><p>「如果庵堂唔承認呢個係佢職員，就唔使叫人上去對位號啦，咁已經係自打嘴巴！」他說，投訴人可持這張啟事作為爭拗理據。<br> 至於該庵堂於當年刊登啟事，梁永鏗指這不能成為免責的理由，「單方面登啟事並冇法律效力，唔睇報紙唔代表有錯，睇唔到又唔代表有疏忽。」<br> 事主若要訴諸於法庭而向該庵堂索償，可列出索償清單，包括如調換到另一孖位，需要進行一些宗教儀式搬位，所支付的費用也可列入索償項目內。</p><p>風水意見：揀位擇吉日奉安</p><p>堪輿學家麥玲玲表示，搬移骨灰位對後人的影響不太大，只要擇妥吉日及選擇同座向的靈位，已可化解。<br> 「因為骨灰已經係火葬咗，調動對後人影響唔係咁大。為咗尊重先人，最好都係揀番孖位，預留番長生位畀佢另一半。」她補充，只要揀選一個差不多座向，以及不太高及低，和有少許陽光照射的長生位，再揀好吉日已可化解。</p><p>殯業回應：重複出售極罕見</p><p>殯儀業商會理事長吳耀棠說，營辦長生位或骨灰位的團體，目前大部份仍沿用「落簿」的方式做登記，不過出現重複出售同一個長生位的情況較罕見。「一揭開本登記簿都會睇到個位賣出咗未。」吳耀棠續說，時代不同，在生人士買定長生位十分普遍，「因為佢哋知道啲位唔夠用，所以會買定先，安心啲。」<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>