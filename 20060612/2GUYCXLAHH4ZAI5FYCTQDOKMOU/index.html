<html><header><meta charset="utf-8"><title>日本料理菜式經常翻新</title></header><body><h1>日本料理菜式經常翻新</h1><p>我叫Patrick，撐開「神魚日本料理」，一個星期至少幫襯兩三次。你可能會話旺角日本餐廳周街係，點解撐呢間？坐得舒服Service好，即加多幾分印象分，記得半年前第一次撐「神魚」，覺得間舖設計有日本傳統Feel，室外又有朗豪坊天幕夠晒潮，仲要樓底高唔侷促，舒服過好多旺角舖仔。打開餐牌，大把創新菜式，可能有時齋睇菜名唔知乜料，不過問親侍應就個個都答到我，佢哋個個對餐牌都好熟，Training做得幾好。到上菜啦，日菜西做，配搭新穎，賣相討好，餐牌仲轉得幾密，兩三個月就大翻新，所以成日食都唔悶有驚喜。</p><p>Profile</p><p>Patrick，30歲，酒店業，為食，隨時拎住部相機，鍾意玩食前留影。</p><p>芝士海鮮酥皮卷$78</p><p>Patrick：「海鮮係甜蝦同白身魚，以酥皮代替紫菜包住壽司飯，夾埋芝士係滯啲，但夠香脆。」</p><p>米紙軟殼蟹卷$72</p><p>Patrick：「用米紙同生菜包住，有越式Feel，菜夠爽，軟殼蟹就脆，雙重口感比起齋食軟殼蟹正好多。」</p><p>神魚日本料理（27826886）<br> 地址︰旺角朗豪坊12樓13號舖<br> 營業時間：11:30am-12:00mn</p></body></html>