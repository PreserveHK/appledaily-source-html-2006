<html><header><meta charset="utf-8"><title>女皇驚俾人話掠水</title></header><body><h1>女皇驚俾人話掠水</h1><p>英國已故瑪嘉烈公主一對仔女，將阿媽剩低嘅一批珍寶出售，今明兩日喺佳士得拍賣，估計800件拍賣品總共可賣得500萬英鎊。知道兩個外甥可能大拿拿賺7,150萬港元，英女皇好緊張，吩咐佢哋一定要公私分明，搞清楚拍賣品全都係親友送畀瑪嘉烈嘅私人禮物；如果係瑪嘉烈以「官方」身份收到嘅禮物，就一定唔可以賣，以免俾人話皇室成員「掠水」。<br> 英國《星期日電訊報》</p></body></html>