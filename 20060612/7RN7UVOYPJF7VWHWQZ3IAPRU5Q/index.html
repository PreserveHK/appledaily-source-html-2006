<html><header><meta charset="utf-8"><title>不滿出碟撞世盃<br>Eason發波癲：我係傻㗎</title></header><body><h1>不滿出碟撞世盃<br>Eason發波癲：我係傻㗎</h1><p>陳奕迅出碟撞正世盃開鑼，昨日在屯門出席簽名會活動，他表示因為工作而錯過了世界盃英格蘭對巴拉圭的賽事，未知是否這原因，昨日他全程語無倫次，還說：「我係儍㗎。」</p><p>陳奕迅前晚到台灣出席第十七屆金曲獎後，昨日趕返港到屯門市廣場，舉行「陳奕迅GetALife演唱會LiveVCD/DVD簽名會」，Eason全程表現亢奮，滔滔不絕，胡言亂語一番，且公然向在場傳媒推銷有線電視。</p><p>台上自言自語</p><p>Eason談到金曲獎情況時，可能言語難以表達其想法，於是他說：「睇有線啦，好快就有得睇，應該𠵱家就有得睇（金曲獎），若果冇就申請啦，或者落bar睇囉。」<br> 在台上準備替歌迷簽名時，Eason又自言自語一番，他說：「今日做DVD，但係全球都係世界盃，現場都係世界盃布置，真係諷刺。其實我都想踢波，畀個波我，乜都講波。」<br> 問Eason為何選擇在世界盃期間推出演唱會影碟？他大聲說：「點鬼知咩，我唔知點解揀世界盃出㗎。」<br> Eason昨日身穿一件印有butpsychotic字樣的T恤，他搞笑地說：「知唔知點解？『但，我係儍㗎』咁解，我有時真係儍儍哋㗎。」</p><p>無緣睇英格蘭</p><p>當說起前晚的世界盃賽事時，Eason又一本正經地說：「我捧英格蘭，但要做嘢睇唔到，諗住錄低翻睇，點知只係錄到四分鐘廣告，下星期又要去印度做奧比斯探訪，好可惜又係睇唔到，唔好提喇。」<br> 採訪、攝影：魯萍</p></body></html>