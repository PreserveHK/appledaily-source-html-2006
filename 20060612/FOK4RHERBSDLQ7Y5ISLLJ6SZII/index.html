<html><header><meta charset="utf-8"><title>It'sPossible美有可能：彩石年華Bright</title></header><body><h1>It'sPossible美有可能：彩石年華Bright</h1><p>布鞋、拖鞋夏天襯衫必備，白色無錯夠清新，但略嫌齋了一點，學阿Rain（李彩華）自己黐閃石，貼喱士，不用10分鐘，即變誇張潮鞋。原來阿Rain中學讀Art，喜歡DIY，由衫、鞋到飾物都會自己加加減減，今次叫她加工拖鞋，她說：「拖鞋感覺較街坊，要加工就要誇張啲，加多啲閃石，大大細細愈誇愈好，咁先至夠型。」<br><br>記者：馬靜兒　<br>攝影：陳盛臣、譚盈傑<br>示範：Jacky＠Shoegirl（28341023）<br>Hair：Daniel@hiphairculture<br>Make-up：EmmaLee（be-beauty）<br>Wardrobe：Sistyrmoon<br>場地提供：L16CAFE&amp;BAR香港公園</p><p>專門替人客訂做鞋的Shoegirl，設計師Jacky說不是每款鞋都可以DIY。「屋企的用具一定不及鞋廠多，最簡單一定是利用閃石、喱士等物料，又縫又黏，只要design得好，cheap鞋都可以變得好靚。」今次所有鞋和配件都是從旺角中心內的鞋舖及深水埗服飾配件店內搜集回來，要搵料好方便。</p><p>喱士閃石潮拖</p><p>DIY價：$136<br> 需時：10分鐘<br> <br> 今次給阿Rain一隻拖鞋、閃石、喱士和閃粉膠水，估唔到阿Rain只花咗5分鐘就將幾十蚊嘅拖鞋變成搶眼潮鞋，更即席示範點綁喱士鞋帶。「𠵱家流行好長嘅鞋帶，用喱士好lady，即使普通拖鞋都會變得好型。」</p><p>配件</p><p>c.	拖鞋一對$60<br> f.	金白色粗喱士80厘米$3/碼<br> i.	閃石膠水$25<br> o.	多色閃粉膠水$18/6支<br> p.	大、細閃石約20粒$30</p><p>Steps</p><p>JackyTips</p><p>閃石不宜排得太整齊，大閃石旁宜配細閃石，以加強層次。</p><p>鈕扣婆仔鞋</p><p>DIY價：$118<br> 需時：40分鐘<br> <br> 圓頭鞋襯裙襯褲都掂，鞋頭加兩粒大膠鈕和絲帶，再縫上幾條橡筋，十足變種芭蕾舞鞋。</p><p>配件</p><p>d.	圓頭婆仔鞋1對$70<br> j.	黃色大膠鈕及白色膠鈕各兩粒$12<br> l.	啡色絲帶12厘米$5<br> m.	黑色幼橡筋約60厘米$6<br> i.	閃石膠水$25</p><p>Steps</p><p>JackyTips</p><p>1.絲帶只能以打交叉方法做蝴蝶結，絕不能真打蝴蝶結，因再加鈕扣就變得太厚。<br> <br> 2.縫橡筋時要用白色線，以統一整體美感。</p><p>民族特色人字拖</p><p>DIY價：$145<br> 需時：20分鐘<br> <br> 很多名牌涼鞋都在鞋面貼上不同款式的石頭和膠珠，簡簡單單，但價錢一點也不便宜。不怕麻煩嘅，可以自己買料動手做，都唔係好難啫！</p><p>配件</p><p>b.	人字拖鞋一對$80<br> k.	綠松石膠珠6粒$20<br> n.	銅色鈕扣24粒$20<br> i.	閃石膠水$25</p><p>Steps</p><p>JackyTips</p><p>將銅色鈕扣的配件合上才貼在鞋面，貼得會較實。</p><p>白布閃金高筒布鞋</p><p>DIY價：$174<br> 需時：30分鐘<br> <br> 很多人愛穿布鞋，唔想布鞋太單調，簡單幾個步驟就可以大變身。換一條金色喱士鞋帶，鞋筒縫上白金喱士，鞋邊唧上金粉就OK！</p><p>配件</p><p>a.	高筒布鞋1對$120<br> e.	金色喱士120厘米$3/碼<br> f.	閃金白色粗喱士60厘米$3/碼<br> g.	閃石圖案兩塊$5/塊<br> h.	金閃粉膠水$18/6支<br> i.	閃石膠水$25</p><p>Steps</p><p>JackyTips</p><p>1.唧金粉膠水前，用塗改液塗於鞋邊，再唧金粉膠水，效果更搶眼。<br> <br> 2.唧金粉膠水後要等兩小時，待膠水乾透才再唧第二層。</p></body></html>