<html><header><meta charset="utf-8"><title>係英格蘭球迷嘅，請即學Fingercross</title></header><body><h1>係英格蘭球迷嘅，請即學Fingercross</h1><p>為了了解每個國家點樣慶祝世盃賽事，趁英格蘭首場比賽大戰巴拉圭當晚，記者專程走落蘭桂坊掃場，訪問唔同國籍人士。結果雖然係世界大同，各國慶祝習俗非常近似，不過配合各自的瘋狂行為、高調的化妝打扮，仍然可以將佢哋分得一清二楚。嗱，即學即用，如果你係捧英格蘭嘅，下次開波前記住做Fingercross喇！<br><br>記者：黃藹瑩　攝影：林栢鈞</p><p>Fingercross=GoodLuck</p><p>作為一個正宗英格蘭球迷，睇波的時候又需要點樣妝扮？Matthew話妝扮好視乎個人，不過重點都係賽前大家一定會唱吓EnglandSong，即係好民族的英國歌，並唔係Coldplay的歌，而且亦會做個團結手勢。Matthew：「這個團結手勢好簡單，食指同中指交叉叠着，這個Fingercross有GoodLuck同Altogether的意思。」</p><p>你鍾意隊波贏咗點慶祝？</p><p>英格蘭球迷：賽前Fingercross</p><p>典型的英格蘭球迷給人的感覺總是行為瘋狂、極度投入、一輸發狂、最愛搞事，總之都不會是太正面的形象。不過可能身在香港，沒有機會給一眾英格蘭球迷「發揮」，他們這樣的一面我就見不到。</p><p>David&amp;Matthew：氣氛比想像中好</p><p>來香港工作了3個月的Matthew同David自言是一等一的球迷，當初他們知道要由英國來到香港工作，第一時間想到的問題就是世界盃，「怕睇波的氣氛同英國差好遠，雖然真係差少少，不過又比我想像中好。」Matthew一副感到好彩的樣子都幾搞笑，幾歲就開始踢波的他，那時視簡東拿為偶像，現在最喜愛的英格蘭球員則是里奧費迪南，Matthew句句「Ilovehim！Ilovehim！」就連他旁邊的朋友David都叫埋一份。唔知係咪想感染埋我，他們問我支持邊隊之時，我答「英格蘭」這個答案非常滿足到佢哋，但當佢哋知道我情迷隊長碧咸的時候，看得出他們帶着一絲妒忌說：「在英國，有哪個女孩不愛他？」我好膚淺，真係Sorry。</p><p>DaleJames：高唱改版英國民謠</p><p>Dale是酒吧的DJ，在英格蘭比賽前夕，他就會播英國歌，增加民族情緒，直至比賽前唱國歌為止。來了香港10年的他還是喜愛在家鄉英國睇波，「每個人都高唱大量英國民謠，有時這些民謠都會換上歌詞，大家齊齊唱的感覺已經好感動。」而據Dale說，《FootballisComingHome》和《TheEscape》都是最熱門的改編歌曲，英格蘭球迷早已琅琅上口，有興趣不妨上網搵搵。</p><p>DezLau：賽前必去祈禱</p><p>贏波就講足成月，晚晚開Party喪飲的英格蘭球迷超麻煩就係人都知，若然輸波就立即反轉豬肚，打交、燒垃圾桶同打爛電話亭……在英國長大的英籍華人Dez卻為朵臭的英格蘭球迷平反：「其實好唔公平，英國人好紳士，做事都好Gentle，搞事球迷係小眾。點解英格蘭球迷會同Violence扯上關係？有冇搞錯！」咁又有幾Gentle呢？Dez話好多英國人都會在賽前祈禱。</p><p>意大利球迷：擺車龍繞城一周</p><p>一齊睇波，英格蘭幾次攻勢都令個波過龍門而不入，旁邊的老外好激氣仲激動到講廣東粗口，原來呢位可愛的意大利人叫Artiniliu。雖然採訪當日都未到佢祖國出賽，但一放工就立即爭取時間睇波，理得比緊賽的是碧咸定施丹，總之夠晒投入。同Artiniliu都準備好今晚9點為意大利隊打氣的Marco自認不像Artiniliu般是標準球迷，不過只要意大利一出賽，就點都要替祖國打氣。問他有沒有甚麼意大利傳統祝福手勢，佢話冇，祈禱就夠，意大利人樂天知命，今次唔得下次得。「在意大利，國家隊輸波時我們都不會破壞公物，大家只會收聲，停止討論，各自返屋企。如果是贏的話，我們全城的人都會上街呼叫，所有車輛無論四輪定兩輪都排成一條車龍，圍繞成個市行一周。」</p><p>Marco<br> 支持球隊：意大利<br> 最憎邊隊：冇<br> <br> Artiniliu<br> 支持球隊：意大利<br> 最憎邊隊：德國</p><p>喀麥隆球迷：跳舞=開心=GoodLuck</p><p>一向都是非洲勁旅的喀麥隆，今屆連世界盃32強都唔入，無緣見到球員入球後那些搞笑的舞姿、側手翻、前空翻同後空翻，實在有點可惜。來自喀麥隆的Coco來港旅遊，回想02年那屆世界盃喀麥隆進入16強，Coco無疑有點失落。點樣增加下屆喀麥隆的入圍機會？Coco立即跳起舞來，「我告訴你，跳舞可以開心，開心就會GoodLuck，試吓啦。」</p><p>Coco<br> 支持球隊：英格蘭<br> 最憎邊隊：冇喎</p><p>索爆女球迷：</p><p>Abby：順道經過香港玩幾日，不過這裏的氣氛都幾好。<br> Monica：第一次來香港，可能是世界盃的關係，呢度有好多香港人，佢哋好Nice。</p><p>Kate：我在香港工作，經常來這裏玩的，可能這裏是英國人開的，所以啲人都幾啱玩，仲有波睇，VeryGood。<br> <br> Noraine：剛從澳洲來港，其實對睇世盃興趣不大，不過朋友來我就來。</p></body></html>