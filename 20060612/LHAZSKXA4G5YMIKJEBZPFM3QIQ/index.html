<html><header><meta charset="utf-8"><title>喂，睇書喇！:《MiniWorld》7月號<br>6,300c.c.MiniChevyV8戰車曝光</title></header><body><h1>喂，睇書喇！:《MiniWorld》7月號<br>6,300c.c.MiniChevyV8戰車曝光</h1><p>今次果然無買錯書，第一眼瞄到今期《MiniWorld》，封面用架勁搶眼嘅Racing版Mini做封面，仲要大大隻字寫住「MonsterV8」；咦，呢架唔似係普通嘢喎，梗要買嚟慢慢研究研究。原來呢架1979年DragRacer有台6,300c.c.ChevyV8引擎，馬力竟然有470匹，難怪記者都話命中注定，呢架係世上前所未有最快嘅Mini。除內裏夠Racing外，DragRacer賣相同樣充滿戰鬥格，淨係睇佢前後嗰對勁大嘅拋沙板，已經夠晒殺，仲有桶Seat、賽車車架、雙出式死氣喉，6前速手波波箱，成身Racing基因，唔怪之得可以贏到1999年AvonParkFastestMini比賽啦，睇嚟要搵到對手都好難啦。</p><p>千奇百怪改裝Mini</p><p>睇完架超級Mini「跑王」後，再睇番轉頭，有幾架改裝Mini令我特別流口水，其中一架最爆嘅，係車主自行設計咗一個迷你活動屋，然後勾喺架Cooper仔後面，呢樣仲未夠頂癮，最過癮係佢架車嘅Parts居然係來自唔同牌子嘅車，頭燈來自福士GolfMk1、錶板居然係AstraGSi嘅電子錶板，問你死未！<br> 記者：黃婉冰　攝影：黃子偉</p></body></html>