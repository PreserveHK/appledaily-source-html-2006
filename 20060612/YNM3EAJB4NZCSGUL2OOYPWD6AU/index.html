<html><header><meta charset="utf-8"><title>導師：好有自信無怯場</title></header><body><h1>導師：好有自信無怯場</h1><p>是次智障人士時裝表演活動，獲不少義工協助，他們均表示從參與活動中有所得着及得到啟發。教導模特兒在台上貓步及負責是次表演者化妝和舞台指導的木馬會經理Kate，對模特兒們讚不絕口：「佢哋個個都好醒，教佢哋打拍子，幾時行幾時停，初頭身體手腳都有啲唔協調，不過好快已經上手，表演嗰陣好有自信，好專心，完全冇怯場。」</p><p>16學童陪伴出場</p><p>Kate表示，今次與智障人士的交流合作，亦令她有一番新體會，「佢哋好pure（純），好直接，令我得到啟示，其實很多事都可以咁簡單，唔需要諗得咁複雜，亦都唔使咁執着。」<br> 當日表演有16位來自鑽石山靈糧幼稚園的學生陪伴智障人士出場，獲得觀眾不少掌聲。鑽石山靈糧幼稚園張主任稱，小朋友參與活動，通過與一班哥哥姐姐的合作，讓他們明白到人人雖然各有不同，但大家是平等，你做得到，他人也做得到，這對他們的成長很有幫助。<br> 香港理工大學紡織及製衣學系學生負責為是次活動設計服裝，其中一位學生Jay說：「開頭仲驚溝通唔到，但其實佢哋同普通人冇乜分別，啲衫着出嚟嘅效果都唔錯，第日有機會都會再參加呢類活動。」<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>