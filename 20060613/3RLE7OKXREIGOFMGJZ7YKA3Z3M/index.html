<html><header><meta charset="utf-8"><title>安哥拉中堅非池中物　卡里攔截率9成9</title></header><body><h1>安哥拉中堅非池中物　卡里攔截率9成9</h1><p>葡萄牙同安哥拉嗰場波打甩髀，前者上半場用「位置輪換」戰術似乎有效，3翼鋒都絕無位置重叠，隨時成為戰術新主流；呢場波安哥拉只輸1粒，人人都話輸得少，但各位要留意佢哋個中堅卡里真係犀飛利，攔截達99.99%，C朗、費高同沙保沙都過佢唔到，踢法仲有啲似當弗嘅蘇甘保，落腳快、狠、準，我寫包單此子實非池中物，唔係佢，蘋果都中唔到個波膽㗎！</p></body></html>