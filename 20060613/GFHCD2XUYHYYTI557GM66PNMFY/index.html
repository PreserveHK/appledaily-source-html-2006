<html><header><meta charset="utf-8"><title>　　《南華早報》加入八卦行列 - 李八方</title></header><body><h1>　　《南華早報》加入八卦行列 - 李八方</h1><p>特區政府喺煲呔嘅強政勵治下，人人都唔敢越雷池半步，因為怕講多錯多，所以啲新聞全部以親疏有別發放，你話幾冇癮，於是乎，好多小道消息不脛而走。<br> 好似八方呢類gossip式嘅新聞就愈做愈大版，𠵱家差不多張張報紙都有，競爭認真大。<br> 最近就連英文報紙都不甘後人，《南華早報》由上星期四起，逢二、四開咗一個叫做PoliticalAnimal嘅專欄，第一期就講肥龍放假。其實《南早》財經版有一個叫LaiSee（利是）嘅八卦專欄，主要以上市公司為報道對象，今次就好明顯，以政治掛帥。<br> 好多人都覺得八卦新聞比較無聊，但係日日都係硬嘢都好難消化，所以八方仍有市場，多謝大家捧場，歡迎《南早》加入八卦行列。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>