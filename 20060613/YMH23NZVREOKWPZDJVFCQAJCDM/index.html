<html><header><meta charset="utf-8"><title>It'sPossible美有可能：布一塊　變出裙袋衫</title></header><body><h1>It'sPossible美有可能：布一塊　變出裙袋衫</h1><p>萬丈高樓從地起，要做1件好衫，當然要由1塊布開始。印度傳統婦女服飾──sari（紗麗），就是「一塊布」的美妙設計；不用一針一線，只用一塊1米多寬、5、6米長的布料就可以突出和遮掩女性的身材。今時今日，我哋同樣可以1塊布做上衣、半截裙、onepiece連身裙、仲有布袋；同樣以「一塊布」，「叮」一聲就可以變身10萬個可能。<br><br>記者：陳穎楠<br>攝影：陳偉強<br>服裝指導：ranee_K（31881831）<br>模特兒：SarikaChoy（Jamcast）<br>化妝及髮型：SoniaChan</p><p>DIY材料</p><p>＊全部材料由RaneeK提供，以上價錢為市面類似款式售價。</p><p>飄逸花花布裙</p><p>Ranee：「揀布最重要係pattern，千祈唔好以為純白色就好易襯，其實係最難入手，最好揀條子紋或colourful啲嘅，因為唔同pattern會有唔同效果；加上不經意嘅layering，襯出來分分鐘有意外收穫！」此外，布匹質地最好以薄身為主，可營造飄逸感，首選雪紡，lady得來又迎合初夏的動感。</p><p>材料</p><p>a.	雪紡布2碼	$72<br> d.	粉紅淺啡雪紡各長72吋	$24</p><p>基本Step</p><p>Tips：</p><p>剪布時可先以剪刀剪出一個缺口，再用手撕開，較易做出整齊缺口，用刀剪反而容易走位。</p><p>變法一　Halter-neckDress最啱瘦骨仙</p><p>今年興colourful嘅娃娃裝，Ranee話可以用一塊布加兩條絲帶，做成halter-neck款式的娃娃裝連身裙，最啱瘦削女仔，因為塊布夠寬鬆，可遮掩纖瘦身形。</p><p>Steps</p><p>變法二　TubeDress盡晒正斗身材</p><p>若嫌halter-neck娃娃裝太可愛，埋沒了美好的身材，Ranee話可變作另一種tubedress着法。</p><p>Steps</p><p>穿上雪紡布，用絲帶或雪紡布帶在腰間繫上蝴蝶結。</p><p>Tips：</p><p>Ranee提議可以加多一塊不同圖案的布，以一樣的製作方法，穿在裙底下，形成兩層layers，增加層次感。</p><p>變法三　SingleShoulderDress高妹索爆</p><p>要增加女人味，令裙子更加sexy，不妨將裙子的開口位穿過一邊肩膊，形成露單肩的設計。</p><p>Steps</p><p>將雪紡布的開口穿過一隻手，露出一邊肩膊。以絲帶或雪紡布於腰間繫上蝴蝶結。</p><p>嫵媚通花喱士</p><p>除了連身裙款式外，一塊普通布料都可以變成好靚嘅上衣或半截短裙。利用今季大熱的喱士布作上衣，配襯牛仔裙，即變型格牛女；以小背心配襯喱士半截裙，又可變活潑少女，創意無限。</p><p>材料</p><p>b.	喱士布1碼	約$48<br> e.	襟花1個	約$200</p><p>基本Step</p><p>變法一　性感lacetubetop<br>Steps</p><p>將7字形開口位置圍於胸前，兩端以襟花或扣針扣緊。</p><p>Tips：襟花都可自己動手做。剪1條1×12吋長布帶，以打圈形式繞好，釘實尾部便成。</p><p>變法二　可愛laceskirt</p><p>將7字形開口位圍腰，兩端以襟花或扣針扣緊。</p><p>百變懷舊布袋</p><p>用「一塊布」製造手袋更加容易不過，只要利用啪鈕帶做手挽袋，既可以將袋口以啪鈕扣緊，亦可以將不同的啪鈕位置互相配合，做成長短不一的挽帶，咁就可以做成斜孭袋、側揹袋及手挽袋。</p><p>材料</p><p>c.	懷舊布1碼	約$58<br> f.	啪鈕帶3碼	約$36</p><p>Steps</p><p>Tips：</p><p>Ranee坦言最喜歡懷舊款式，這次挑選的布料是來自20年代的懷舊布料，有着傳統的花紋，配襯金色襟章能增加懷舊感覺。</p><p>RaneeK小檔案</p><p>RaneeK是本港著名時裝設計師，畢業於美國著名學府ParsonSchoolofDesign，主修時裝設計，並於1999年在美國紐約創立自家品牌Ranee_K，2000年回港開設品牌專門店。今次搵Ranee幫手示範「一塊布」的D.I.Y.大法，讓各位初學者小試牛刀。「趁夏天就到，學吓呢類D.I.Y.手作仔，容易入手之餘，大家都carry得到！」</p></body></html>