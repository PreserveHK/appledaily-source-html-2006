<html><header><meta charset="utf-8"><title>電腦街：19吋芒新低價</title></header><body><h1>電腦街：19吋芒新低價</h1><p>一啲屏幕尺寸較細嘅LCDTV相繼減價，搞到電腦用開嘅普通LCD都相應冧價。而腦場最近新返咗一批19吋闊屏LCD，令到原先仲企穩2千尾嘅19吋芒受壓，賣價進一步下調，跌跌吓已經去到2千蚊左右，仲要唔係雜嘜牌子！好似大牌子之一嘅Philips，就有款190B6型號賣緊$2,190，絕對抵玩，而其他牌子機亦相差不遠，要換大芒絕對係好時機。<br><br>記者、攝影：許福合</p><p>Athlon643000+銷情佳</p><p>自從AM2處理器落場後，精明用家都立即轉用。不過好多人無留意AM2使用新晶片組，主機板亦要配合。若想選張平靚正、賣價1千以下嘅主機板，Gigabyte呢張M515H-S2G唔錯，對應之餘仲只係賣幾百蚊。</p><p>7950GX2腦場曝光</p><p>剛剛先喺台北電腦展正式公布嘅nVIDIA7950GX2，估唔到咁快就喺腦場出現；呢張卡賣相特別，場中見到好幾個品牌都放出來威威，好似WinFast同天揚，不過價錢暫時仲係未定。</p><p>末代DDR趁平升級</p><p>因為AM2平台只支援DDR2，所以近期令DDR2需求大咗，可以舊制式DDR冇人吼，不過對於未有打算升級電腦，但記憶體又略嫌不足，趁呢個時間執平貨都係好方法。</p><p>售賣點：Centralfield（23870272）<br> 地址：深水埗高登電腦商場1樓10-16a號舖</p></body></html>