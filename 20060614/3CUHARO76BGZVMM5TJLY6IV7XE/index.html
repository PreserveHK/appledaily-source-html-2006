<html><header><meta charset="utf-8"><title>　　南早財經人事多變 - 李八方</title></header><body><h1>　　南早財經人事多變 - 李八方</h1><p>前兩日寫咗《南早》開政治八卦專欄，引起些少迴響，有啲南早中人話佢哋自己對呢類嘢都唔係好認同；好彩，八方仲諗住試吓寫英文㖭。講開唔認同，聽講佢哋噚日財經版隻頭條古仔亦喺內部引起好大爭議。隻古仔講一間叫太平洋航運嘅上市公司可能股權有啲變動。間公司噚日停咗牌，但就強烈否認有關報道。出現呢啲事都幾罕有，因為自從新老細上場之後，通令唔准做單一消息來源嘅古仔，做得咁大一定好有把握。<br> 除咗新聞有爭議，人事亦有變動，唔少原《虎報》嘅猛將加盟。至於舊老細Simon，去Bloomberg已經傾咗好耐，但仲未聽到有下文。世事就係咁奇，佢去彭博，而坐咗佢個位嘅就以前喺彭博做。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>