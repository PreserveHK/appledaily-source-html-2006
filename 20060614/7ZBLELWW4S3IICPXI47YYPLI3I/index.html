<html><header><meta charset="utf-8"><title>　　政黨排隊面聖都係親疏有別 - 李八方</title></header><body><h1>　　政黨排隊面聖都係親疏有別 - 李八方</h1><p>最近政壇傳出嚟緊又會有新一波訪京潮，因為煲呔就嚟要連任，又係時候夾晒啲人上京面聖，等佢哋更加堅定忠貞支持煲呔連任，中央早啲同佢哋講，咁就唔驚佢哋搞小動作刁難煲呔。<br> 不過上京都係親疏有別，好似上年阿爺唔畀上京嘅自由黨就話，雖然條街係咁傳，但佢哋死都唔認收到消息，仲話十畫都未有一撇；民建聯就好好多，嚟緊7月已經有得去，應該都有得吓見領導人。有時反吓曾嘅工聯會，命運就同自由黨差唔多，原本就話有得去，但𠵱家都未有消息。<br> 至於公民黨同民主黨就梗係冇得去啦，直情隊都冇得排，見吓啲嚟自大陸各大省市嘅研究室人員就有之，呢啲人究竟代表邊個嚟收料，真係冇人知，因為佢哋好多都連名片都欠奉。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>