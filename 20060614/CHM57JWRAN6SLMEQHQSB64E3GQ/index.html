<html><header><meta charset="utf-8"><title>　　黎慶寧最掛住澳洲空氣 - 李八方</title></header><body><h1>　　黎慶寧最掛住澳洲空氣 - 李八方</h1><p>唔經唔覺，黎慶寧（Peter）已經脫離政府成八、九年，當年佢係保安局局長，位高權重，但係都要走人，可知回歸後有啲位真係好難坐，特別如果個老頂係老董。<br> Peter舊年由澳洲回流返港，不但租咗屋住，仲做咗智經研究中心嘅顧問，大有捲土重來之勢，佢當然唔認，話只係朋友叫到幫吓手，不過，就真係着手定出啲研究計劃，相信冇幾耐就會有公布。<br> Peter今次同老婆一齊回港，個仔就留喺澳洲，正式係仔大仔世界，八方問佢最掛住澳洲乜嘢，佢話第一梗係啲空氣質素，返咗香港住，對眼成日唔妥流眼水，冇晒辦法，冬冬實在要諗吓計。另外佢最懷念啲食物，喺袋鼠國，羊同海鮮都冇得頂，而蔬菜水果，就唔大造唔食，所以又平又靚，𠵱家喺香港想搵個可以就咁放入口生食嘅番茄都冇，只好煮吓加埋調味先至食。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>