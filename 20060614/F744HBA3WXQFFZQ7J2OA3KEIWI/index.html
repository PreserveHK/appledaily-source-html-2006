<html><header><meta charset="utf-8"><title>　　余若薇、郭家麒請食檸檬 - 李八方</title></header><body><h1>　　余若薇、郭家麒請食檸檬 - 李八方</h1><p>泛民主派噚日喺立法會見記者，公布民調結果，白鴿黨主席高達乘機捉住余若薇同埋郭家麒，問佢兩個呢個星期日得唔得閒出席佢哋搞嘅民主論壇？郭醫生就話好對唔住，因為撞正佢同余大狀都有事忙，佢哋全力搞添馬艦簽名運動，希望喺下星期五立法會財委會通過撥款前扭轉形勢，呢個一定唔易，但點都要盡最後努力㗎。<br> 講開添馬艦，煲呔使乜咁驚，白鴿黨放特區政府一馬之後，反對票數嚟數去只得十一票，卿姐係主席冇得投，得番十票，即係大比數通過啦，當然試過咁多鋪臨尾香，特區政府冇晒膽，又好難怪佢哋咁騰雞，四圍數落對手。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>