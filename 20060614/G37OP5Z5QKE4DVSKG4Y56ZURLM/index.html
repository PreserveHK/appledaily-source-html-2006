<html><header><meta charset="utf-8"><title>　　邱騰華跟煲呔出訪學嘢 - 李八方</title></header><body><h1>　　邱騰華跟煲呔出訪學嘢 - 李八方</h1><p>新聞處處長邱騰華真係快人一步，《蘋果日報》本月二十日慶祝創刊十一年，佢老哥份賀詞已經一早到埗。自從開咗何安達個新聞統籌專員個位之後，邱騰華就唔使好似蔡瑩璧咁陪同特首左右，不過，上次煲呔去廣西，佢都有去，係首次出差。<br> 今次廣西之旅，邱騰華覺得好有用，為將來煲呔去貴州、湖南同江西三個省訪問定下模式。唔講唔知，由於鄰近東南亞，內地將廣西定位用嚟支援東盟活動，而香港正正可以搞吓區域互補，大陸有硬件，東盟有市場，香港有人有資金，煲呔梗係話有商機啦，結果真係成唔成事，就遲吓先知囉。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>