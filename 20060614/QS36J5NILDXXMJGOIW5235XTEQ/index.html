<html><header><meta charset="utf-8"><title>　　長毛為跳橋人士冇波睇 - 李八方</title></header><body><h1>　　長毛為跳橋人士冇波睇 - 李八方</h1><p>爭居權人士前日遊遊吓行，臨時玩跳橋，結果搞到灣仔區一帶交通非常擠塞，勞動到差人叔叔做多好多嘢之餘，更加令長毛錯失睇波機會。事關班居港權人士喺灣仔軒尼詩道行人天橋頂，由天光企到天黑，最後去到凌晨，先至肯返落地面，然後就被帶到北角警署。<br> 長毛喺呢啲場合，梗係要去幫吓手，結果佢同埋張超雄，都有去北角警署為四個爬上天橋嘅人保釋。搞搞吓，長毛返到屋企已經近天光，就連意大利對加納呢場精采賽事，佢都無緣睇到，對於一個超級球迷嚟講，查實都好慘㗎，可能有種生不如死嘅感覺。好彩噚晚有場巴西對克羅地亞頂檔，至少為長毛頂吓癮。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>