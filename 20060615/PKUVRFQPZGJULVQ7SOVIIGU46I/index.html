<html><header><meta charset="utf-8"><title>影音試團：50吋超巨高清Plasma長過Model對腳</title></header><body><h1>影音試團：50吋超巨高清Plasma長過Model對腳</h1><p>最新薄屏電視之戰，再由Pioneer同Hitachi掀起！幾日前Hitachi部42"高清Plasma曝光，證明Plasma一樣可以玩高清後，今日介紹嘅Pioneer新機仲威，推出全球首部50"高清PlasmaPDP-5000EX，對應1,920×1,080，正式邁向真正高清領域，仲要兼容最高規格嘅1080p，不再讓LCDTV獨享高清美譽！		<br>記者：許福合<br>攝影：周旭文<br>ImageGirl：Dicky</p><p>新Panel解像度高1倍</p><p>Pioneer一向專注Plasma研發，今次推出嘅PDP-5000EX就更係首部50吋高清級Plasma，解像度高達1,920×1,080！突破處係改良Panel設計加入純晶體夾層，令到喺同一尺寸下，可容納雙倍Pixel之餘，仲可保持每點光亮度！<br> 最明顯係改善黑位同層次感，現場就示範咗多段高清影片，無論喺1080i或1080p影片，畫面均特別細膩、無殘影，色彩同層次亦特別豐富。最有印象係魚缸段片，當轉成大特寫，本來長度只有手指公咁大魚毛仔，魚身清楚到連幾多塊魚鱗都見到！背景亦明顯見到有深度，立體感非常強烈。</p><p>色域提高3成</p><p>PDP-5000EX暫時只有50"版本，並無內置TV-Tuner。除改用新Panel，對比度亦高上3,000:1，光度達1,000cd/m2，以50"Plasma來講已屬頂級之列。據官方資料，高清Plasma同一般LCDTV相比，色域提高33%，加上Plasma永無殘影問題，仍然深受一眾視「畫」如命嘅用家愛好！發布會當日，Pioneer更擺咗部S字頭45吋LCDTV跟新機一較高下，證明信心爆棚！雖然PDP-5000EX設定一定經過優化，不過估唔到畫面相差頗遠，比較之下，LCDTV部份畫面偏暗及偏光部份會「無咗啲嘢」！</p><p>5關實試</p><p>記者意見</p><p>PROFILE</p><p>顯示屏：50”<br> 解析度：1,920×1,080<br> 橫直比：16:9<br> 對比度：3,000/1<br> 光亮度：1,000cd/m2<br> 視像輸入：HDMI×2、色差、DVI-D、S-Video<br> 查詢：Pioneer（28486488）</p><p>同場加映<br>Blu-ray新機曝光</p><p>Pioneer一向都好支持Blu-Ray光碟制式，所以都專登班咗部仍在測試階段嘅Blu-rayBDP-1000到場測試，暫時對呢部機仍處於「測試」階段，筆者試用時機面所有掣竟然都全無反應，必須使用遙控操作，入碟同出碟需要好長時間，2、3分鐘唔少得，不過播放速度都算可接受，至少比HDDVD機快。</p></body></html>