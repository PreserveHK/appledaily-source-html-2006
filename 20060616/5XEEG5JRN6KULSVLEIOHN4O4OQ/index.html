<html><header><meta charset="utf-8"><title>　　李國章撐新爐灶砌教協 - 李八方</title></header><body><h1>　　李國章撐新爐灶砌教協 - 李八方</h1><p>回歸九年，北京始終唔放心港人治港，所以中聯辦不但不撤，反而愈嚟愈多人，而工聯會呢類基層組織，更日益壯大，同本地民間組織對着幹，爭取民心。<br> 好似工聯會屬下一個名為「教育工作人員總工會」，噚晚喺尖東一間酒店舉行第一屆理事會就職禮，就請到中聯辦社會工作部部長張鐵夫出席，鍾意搞親疏有別嘅煲呔就派李國章局長去捧場。<br> 梗係啦，工聯會會長鄭耀棠係行會成員，領導譚耀宗係立法會議員，一定要畀面。<br> 八方睇吓會長余啟津嘅演講詞，話要以基層教師、整個教育界同社會嘅利益為依歸，又話明白工會不能脫離群眾，就知來者不善，擺明係出嚟同張文光嘅教協搶生意。選舉雖然仲有排，工作要先做好。<br> 教協實在要小心，如果李國章支持工聯會另起爐灶，以後張文就冇得咁大聲嘈政府喇。<br> <br> 傳真︰2623-9278<br> 電郵︰pf_lee@appledaily.com</p></body></html>