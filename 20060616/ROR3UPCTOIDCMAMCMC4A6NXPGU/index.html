<html><header><meta charset="utf-8"><title>It'sPossible　美有可能：工人褲＋髻　Young</title></header><body><h1>It'sPossible　美有可能：工人褲＋髻　Young</h1><p>提起吊帶工人褲，腦海即時浮現出張學友嘅「偷閒加油站」那儍乎乎造型，只想起自己豆釘時期曾經着過下，長大後一直與之絕緣。經過一眾潮星接二連三地力撐工人褲後，先知原來廿幾歲人仲玩得起呢條褲，只需記熟以下的配襯Tips，想營造BoyishStyle或增添少女味也易如反掌！	<br><br>記者：盧家蕙　攝影：林栢鈞<br>Model：Phoebe（FromQuinmodels）<br>MakeupArtist：Double（FromBobbiBrown）<br>HairStylist：Kinki@Maevon　服飾提供：AllFromi.t</p><p>有辦你睇</p><p>吊帶裝點襯法？</p><p>女仔之家要carry中性feel嘅工人褲，除了淡掃蛾眉，紮埋辮仔、梳吓髮髻呢啲步驟唔少得，咪以為戴頂Cap帽襯對波鞋就perfect，到時俾人誤會似車房仔就該煨喇！由於今季的少女工人褲顏色愈出愈多，質料上也各有不同，所以先教大家化番個百搭淡妝，包你着邊款工人褲都襯得掂！</p><p>啡色眼影最穩陣</p><p>BobbiBrown的化妝師Double說：「黑白當道之下，炎夏必襯感覺自然的妝容，以雙眼作全妝的重點，胭脂、嘴唇可淺色點，感覺比較Nude。」揀眼影時，首選棕色，貪佢夠晒四平八穩，人人都夾得來。紅橙黃綠就比較搶眼，配襯不當下，感覺只會花喱花碌、亂七八糟。</p><p>Step</p><p>Tips：</p><p>雖然話眼睛先係重頭戲，但一定要化晒全妝，Nude唔代表可以偷工減料，如果只化雙眼，好易被人誤認作黑眼圈，整個妝容唔完整、唔平衡，感覺更是古怪。</p><p>AllFromBobbiBrown（22658928）</p><p>梳髻夠青春</p><p>化好妝，襯好衫，當然要set番靚個頭，今年流行wavystyle，不論是Boyishstyle髮髻或少女味濃的鬈髮也可令你青春勃發！</p><p>清爽小髮髻<br>Steps</p><p>鬈髮扭辮子<br>Steps</p><p>露腿+貼身</p><p>工人褲唔一定係牛仔布，亦唔一定係藍色，最近愈出愈多不同質地、顏色的吊帶工人裙，相對起來較為女性化，配襯起來也有不同的技巧。</p><p>Tips：</p><p>1.揀膝蓋以上或及膝的吊帶裝，露多點修長美腿。<br> 2.上身可選圓領tee或有領背心，最緊要係夠貼身，不宜襯上吊帶背心，太多吊帶反而會累贅。<br> 3.船踭鞋或小圓頭高踭鞋就最能突顯少女味，想casual一點，高筒的布鞋或波鞋也是不錯選擇，收身剪裁夠貼腳形，Converse鞋辦之一。</p></body></html>