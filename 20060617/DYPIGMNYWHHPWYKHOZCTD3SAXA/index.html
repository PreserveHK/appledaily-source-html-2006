<html><header><meta charset="utf-8"><title>玩物誌：今期Be@rbrick搭上老鬼</title></header><body><h1>玩物誌：今期Be@rbrick搭上老鬼</h1><p>它形象百變；身材時大時細；搭上任何事任何人，例必大做新聞；換上甚麼Look總迷倒不少男男女女。說的不是Twins、不是甚麼天皇巨星，說的是一隻細到手指尾咁大的Be@rbrick公仔。每季總會搭上一些卡通人物、電影、潮友……來個Crossover，每次都是限量推出，等Fans搶餐飽。就好似上個月Edison同佢哋合作出的400%Juice2周年特別版Be@rbrick，$8,500一隻瞬即沽清。今期最新出品有電影《SupermanReturns》大啤（400%）及小啤（100%），仲有大、小日本伊勢丹120周年賀壽啤、100%WinniethePooh絨啤……要儲怕你反應唔夠快！<br>記者：陸伊琳<br>攝影：何家亮</p><p>搭上老牌電影</p><p>沒說錯，你反應一慢就好可能要捱貴啤，因為好多Be@rbrick都係限量推出，特別是400%及1000%超大的款式，一來唔係個個款都出大型版，二來儲得的都好想一家大細聚首一堂。就好似今年在網上抽的400%STARWARSWicket，配合今年2006年，全球限量2006隻，必須在網上抽籤。所以買Be@rbrick都要眼明手快兼夾有運，玩具店就算明知有人搶，都難以大舉入貨，入到一隻半隻割愛？還是留在店中Display做生招牌？呢個玩具網沒有門市，抽到一隻咁多一於搵錢至上，推出發售，US$100有交易。抵唔抵？仲諗！畀人買咗喇！<br> 其實儲啤都要識得睇它的招式，因為它總會和一些大熱電影扯上關係，除了《STARWARS》，今期必睇暑假電影《SupermanReturns》當然有份，超人啤連UA戲票套餐式捆綁預訂，都幾有噱頭！</p><p>搭上崩樂團SexPistols</p><p>70年代的SexPistols是第一隊OriginalPunk，4位成員有主音JohnnyRotten、BASS手SidVicious、結他手SteveJones及鼓手PaulCook，破壞、搗亂、咆哮、嘈吵、鬧政府成為他們的標記，連英國時裝崩后VivienneWestwood也看中他們，更以SexPistols成為該牌設計意念，設計過SexPistols女皇頭Tee，令人印象深刻。今年Be@rbrick亦想反叛一下，推出400%SexPistols啤，同樣將女皇頭擺心口，樂隊Fans、WestwoodFans及啤友必搶！</p><p>搭上老字號＋老卡通</p><p>上年年尾Be@rbrick同潮友Andre合作推出了粉藍色版伊勢丹啤，最近Be@rbrick與潮店Colette合作，再度祝賀伊勢丹120周年，推出一套大小啤，啤身更印有Colette招牌CAPERINO&amp;PEPERONE狗樣。<br> 此外，新貨方面還有100%WinniethePooh絨啤，對上一次出PoohBe@rbrick是在02年，當時是光面兼400%大，與今次不同。卡通公仔系列還有《魔盜王》、漫畫《監督不行屆》……相繼在今個夏天登場。</p><p>（a）Angolz玩具網<br> 網址：www.angolz.com<br> <br> （b）超人玩具（23662688）<br> 旺角兆萬中心2樓222室</p></body></html>