<html><header><meta charset="utf-8"><title>三餸一湯：客家囍宴燜豬肉攪唔停</title></header><body><h1>三餸一湯：客家囍宴燜豬肉攪唔停</h1><p>客家燜豬肉就食得多，但講到筵開12席嘅客家宴又真係未試過，原來客家人每逢婚宴前一天都會煮「開廚餐」，用嚟招呼親朋戚友，當中由買料到落廚都由全村兄弟負責，最初仲以為係我哋平時去飲嗰啲貴夾唔飽嘅菜式，後來試過先知統統都係家常菜，而且係祖傳秘方，今次剛好遇上，注定我有口福！</p><p>記者：曾靜茵　攝影：陳盛臣<br> Model：Peggy、Yuki　示範：西貢南圍邱氏</p><p>甲<br>客家鹹菜燜豬肉　嫩身帶甜</p><p>聞煮價：$30　4人<br> 需時：20分鐘（未計燜煮骨腩肉）<br> 鹹菜燜豬肉特別選用骨腩肉炮製，再在底鋪上炒過的鹹菜及木耳，入口嫩滑帶甜味，逢喜慶過節都會吃的傳統客家菜。</p><p>材料</p><p>骨腩肉1斤、鹹菜、木耳各3両、薑、葱、燒酒少許、上湯750毫升、片糖11/2片、冰糖適量<br> 醬料：南乳2磚、麵豉、麻油各1湯匙、黑油、麻醬及老抽少許</p><p>簡易法</p><p>1.骨腩肉出水後過冷河，斬件，鹹菜及木耳浸洗，瀝乾切件；<br> 2.薑、葱爆鑊，加入骨腩肉炒香，沿邊淋燒酒再倒入500毫升上湯，加入片糖1片及冰糖蓋好煮約45分鐘，然後加入醬料再燜半小時；<br> 3.以薑起鑊，加入鹹菜炒至乾水，加燒酒後倒入木耳及250毫升上湯，放入片糖1/2片焗至入味；<br> 4.鹹菜木耳墊底，面層放上骨腩肉即成。</p><p>貼士</p><p>醬料需最後放，加入後要不停攪勻，以免黐鑊。</p><p>乙<br>上湯豬皮蝦米　加魚乾碎最風味</p><p>聞煮價：$15　4人<br> 需時：20分鐘<br> 以往不是每家每戶都可以大魚大肉，最常吃的家常菜便有豬皮、蘿蔔等食物，所以便流傳了豬皮蝦米的傳統菜，而最特別之處是加了大地魚乾碎，帶出獨特的風味。</p><p>材料</p><p>豬皮3塊、蝦米2両、大地魚乾（切碎）、薑、燒酒少許、上湯500毫升、鹽少許</p><p>簡易法</p><p>1.豬皮、蝦米先浸水洗淨，大地魚乾烘香後切碎；<br> 2.以薑起鑊、炒香蝦米，倒入燒酒；<br> 3.放入豬皮、大地魚乾及上湯煮至入味，落鹽調味後即成。</p><p>貼士</p><p>豬皮內含有沙石，以水浸過後，還要逐片洗淨沙粒。</p><p>丙<br>芋頭蒸扣肉　入口即溶</p><p>聞煮價：$20　4人<br> 需時：30分鐘<br> 以芋頭及扣肉相間而成，經過秘製的南乳醬汁醃過後，再經蒸煮，將醬汁充份滲入五花腩中，吃時爽腍軟滑，入口即溶。</p><p>材料</p><p>豬腩肉1斤、老抽適量、芋頭1個<br> 醬汁：黑豬油少許、南乳3磚、麵豉3両、花椒八角、五香粉各少許、砂糖2湯匙</p><p>簡易法</p><p>1.豬腩肉出水，沾上老抽，放入滾油中炸2分鐘，過冷河後切片；<br> 2.芋頭放入醬汁，再倒入切片豬腩肉撈勻；<br> 3.將芋頭、豬腩肉相間放碗內，放入蒸爐蒸6小時。</p><p>貼士</p><p>豬腩肉先以針刺孔，才沾上老抽，會更入味，而炸過後過冷河可令豬腩肉更爽。</p><p>丁<br>瓜粒冬菇豬骨湯　味濃消暑</p><p>聞煮價：$30　4人<br> 需時：55分鐘<br> 夏天最常喝的湯便是冬瓜湯，而客家人通常會加入章魚及冬菇，令湯味更濃更香，又有消暑作用。</p><p>材料</p><p>豬骨1斤、章魚1條、冬菇6粒、冬瓜半斤、鹽適量</p><p>簡易法</p><p>1.豬骨出水，章魚、冬菇浸水、冬瓜切粒；<br> 2.將豬骨、章魚及冬菇放入滾水中煲約45分鐘，再加入冬瓜粒煲滾後，放鹽調味即成。</p><p>貼士</p><p>豬骨先出水，去除血水，令湯煲出來更清。</p><p>準備前花絮</p><p>筵開12席的開廚餐，淨係廚房嘅準備工夫都要十幾人，所以全村大大細細都會出動，可見客家人的團結及齊心。</p><p>祠堂上頭</p><p>婚前一天，新郎便要到祠堂進行上頭儀式。</p><p>舞麒麟</p><p>上頭時還會打鑼打鼓舞麒麟。</p><p>祭祖</p><p>傳統儀式上，會準備5種生5種熟的材料來祭祖。</p><p>富哥富嫂是今次的大廚，由下午忙至夜晚。</p><p>雙色湯圓</p><p>搓湯圓的功夫就由小朋友負責，紅色代表女仔，白色代表男仔。</p><p>每逢有喜慶節日，各家的小朋友都齊集幫手。</p></body></html>