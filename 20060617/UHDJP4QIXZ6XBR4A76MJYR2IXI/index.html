<html><header><meta charset="utf-8"><title>冧價開倉：半價掃貨𠱁老竇</title></header><body><h1>冧價開倉：半價掃貨𠱁老竇</h1><p>呢期世界盃狂熱緊，AV場慣例「唔推新貨」！少人行場，費事新貨擺到變舊貨都冇人知；所以呢段空檔最啱做開倉引人買！旺角AVBUY&amp;SELL今明兩日搞咗個開倉，新款SmartPhone、手提電腦、DVD/SCAD機，差唔多跌破半價，父親節仲未諗到送咩畀老竇，啱晒！<br><br>記者、攝影：朱崇德</p><p>全港最平SmartPhone</p><p>未見過大牌子又賣幾百蚊嘅SmartPhone，SAGEM呢部MYS7就有齊30萬像素鏡頭、6.5萬色彩芒等規格，論功能夠用有餘，仲可插SD/MMC卡，估計係最搶Item，有機會短時間冇貨！<br> <br> 原價：$1,599<br> 開倉價：$749</p><p>800萬像素入門價</p><p>機身行800萬像素CCD，絕非腦場WebCam可比！有齊3倍光學鏡頭、20萬色2.5"靚芒等大熱元素，更正是可拍640×480高畫質Movie。<br> <br> 原價：$2,580<br> 開倉價：$1,280</p><p>Notebook平過砌機</p><p>$3,999砌部連芒金嘜都幾難！acer呢部2413LCi行CeleronM370（1.5GHz），加15"芒、40GB硬碟、ComboDrive同256MB記憶體，已值回票價。<br> <br> 原價：$6,999<br> 開倉價：$3,999</p><p>7"手提DVD割喉價</p><p>現時手提式DVD底價是$999，今次MAG以7"大芒，首度下試$699．對應播放碟種包括DVD、VCD、AudioCD及MP3CD。<br> <br> 原價：$999<br> 開倉價：$699</p><p>聽SACD兼5.1聲效</p><p>百零蚊買部國產DVD機唔難，但呢部MAGDP8690除DVD外，仲兼播靚聲SACD，機身仲內置5.1聲道解碼，可以唔駁AMP直出喇叭。<br> <br> 原價：$699<br> 開倉價：$199</p><p>27"電視玩高清</p><p>呢部27"MAGLCDTV行1,366×768日立Panel、1,000:1對比度，內置HDMI對應高清廣播，跟機仲送價值$999DVD機一部㖭。<br> <br> 原價：$6,990<br> 開倉價：$5,990</p><p>開倉資料</p><p>日期：6月17、18日　<br> 時間：11:30am至9:30pm　<br> 查詢：AVBUY&amp;SELL（68138866）　<br> 地點：旺角花園街75-77號花園商業大廈6樓<br> 備註：只接受現金或EPS，信用卡需繳付2%手續費。</p></body></html>