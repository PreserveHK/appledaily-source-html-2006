<html><header><meta charset="utf-8"><title>行Loewe花生騷展風情<br>樂基兒談黎明睇波發嬌嗔</title></header><body><h1>行Loewe花生騷展風情<br>樂基兒談黎明睇波發嬌嗔</h1><p>名模樂基兒和陳嘉容等昨日往灣仔示範西班牙名牌Loewe的06秋冬新裝。樂基兒被問到最近有否陪男友黎明睇世界盃，她即嬌嗔不肯正面回應，然後極速轉去學畫的話題。當被問到枕邊人是否支持她學畫時，樂基兒巧妙回答：「我瞓覺時瞌埋眼，睇唔到身邊嘅人。」</p><p>名模樂基兒、AnaR.和陳嘉容夥同內地名模劉丹，昨日往灣仔君悅酒店為西班牙名牌Loewe行騷。Loewe今個秋冬系列將風格不同的60年代及80年代貫穿在一起，服裝剪裁方面呈現60年代的雕塑感，用上大量漆皮作主要布料，很有80年代的叛逆風情，整體感覺優雅得來不失層次感，是設計師JoseEnriqueOnaSelfa又一得意之作。</p><p>沉迷NBA</p><p>樂基兒被問到最近有沒有追看世界盃賽事？她說：「我喺美國長大，唔係好迷足球，反而迷NBA籃球賽事多啲，讀書時又有打籃球。」再問她有沒有晚晚陪男友黎明睇波？她即嬌嗔說：「Noanswer呀。」然後將話題轉向她學繪畫方面，她說：「我7月尾要考試，呢個試好重要，但係又有好多騷要行，所以要好好分配時間。」問她學成後有否打算做畫家？她說：「未諗到呢步。」<br> 再問樂基兒身邊的人是否支持她學畫？她說：「你哋咪係我身邊嘅人囉。」記者更正說身邊人的意思是晚上睡在她身旁的人，樂基兒聽罷即聰明地答：「我夜晚黑瞓覺時瞌埋咗眼，睇唔到身邊嘅人。」</p><p>尊重場合</p><p>至於早前被拍到𠝹手傷痕，問樂基兒有沒有考慮磨皮？她認真地說：「今日呢個場合我唔方便答呢個問題，不過我應承你哋下次一定會答（呢個問題）。」<br> 採訪：NgTinWai<br> 攝影：ChanShunChing</p></body></html>