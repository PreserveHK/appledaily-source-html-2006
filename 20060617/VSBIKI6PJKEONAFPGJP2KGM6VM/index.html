<html><header><meta charset="utf-8"><title>榮雪梅為名畫搬大屋</title></header><body><h1>榮雪梅為名畫搬大屋</h1><p>榮雪梅、邱李茂琪、戴妮廷及活麗明等，前晚往中環IFC欣賞由ChristinaLifestyleLtd舉辦的畫展，榮雪梅及邱李茂琪均表示為場中一幅估價1,200萬元、17世紀的荷蘭畫家名作而來。榮雪梅指家中收藏不少畫作，最近老爺找來一幅巨型畫，她笑言為了這幅畫可能要搬新屋。</p><p>睇波大晒</p><p>問榮雪梅有沒有試過被人畫人像？她說：「好多年前陳逸飛幫我畫過一張，但係我只係畀咗張相佢照住嚟畫，自己睇番幅畫覺得唔係好似，可能真係要喺畫家面前同佢有啲溝通先得。榮雪梅又指夫婿十分沉迷追看世界盃賽事，問她丈夫有沒有因睇波而冷落她？她說：「四年一次，冇所謂啦。」<br> 而有繪畫的邱李茂琪指自己的畫量早已足夠開畫廊，但遲遲未開是因為她與丈夫都是挑剔之人，找不到合適的場地，記者指她大可將家中一角闢為畫廊？她即搖頭說：「唔得，我有潔癖，唔習慣有陌生人嚟屋企。」<br> 採訪：RitaLeung<br> 攝影：ChenWaiOn</p></body></html>