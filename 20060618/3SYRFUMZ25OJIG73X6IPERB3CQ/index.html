<html><header><meta charset="utf-8"><title>張國強踢波傳情</title></header><body><h1>張國強踢波傳情</h1><p>有兩女一子的張國強今日父親節要開工講波，日前其9歲細女寶藏便陪爹哋挑選禮物預祝父親節。年紀輕輕的寶藏極之細心，先後為爹哋挑選波衫、旅行袋及世界盃紀念銀章，既實用又有紀念性，之後兩父女即興冒雨到球場踢波，𠱁得爹哋甜入心。</p><p>親子樂少應酬</p><p>陪子女成長，時間是最重要，深明此理的張國強多年來都盡量避免應酬，寧與子女共享家庭樂，他說：「我負責陪仔女玩、做運動，呢幾年仲同個仔去跑馬拉松，而仔女嘅德、智方面由太太負責，大家分工合作。」<br> 17歲的大兒子寶軒近年留學加拿大，兩父子都會每日通電話。張國強坦言着重與仔女溝通，會選擇在運動後的休息時間傾偈，子女便會漸漸視父親為可傾心事的朋友。寶軒曾被同學嘲笑「點解你爹哋踢波咁叻，你咁渣！」寶軒其後向張國強說：「爹哋係球星，我係我，Justforfun！」<br> 談及仔女最窩心的事，張國強指莫過於與太太有爭執時，子女們會充當和事佬，寶藏更會繪畫及寫信𠱁父母，張國強坦言每次重溫一畫一信，都會暖在心頭。<br> 攝影：陳志嵐<br> 鳴謝：adidas、FXCreation、RoyalSelangor@又一城</p></body></html>