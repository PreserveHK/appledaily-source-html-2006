<html><header><meta charset="utf-8"><title>買餸手冊：蠔仔愈腥愈新鮮</title></header><body><h1>買餸手冊：蠔仔愈腥愈新鮮</h1><p>平日都係阿仔PC自己去街市，今日就同阿爸一齊去藍田啓田（萬有）街市走一轉。雖然阿爸平日少買餸，但對點買靚材料原來都好在行，果然真人不露相！</p><p>蠔仔</p><p>特點：生蠔即海蠣，由於口感綿滑加上營養豐富，被譽為「海之奶」。細細隻嘅海蠣喺廈門叫「蠔仔」，係當地人常用嘅材料，潮州人最鍾意用蠔仔煮粥或煎蠔餅，香口又鮮美。<br> <br> 點揀：<br> 1.夠飽滿<br> 2.有黑邊<br> 3.有腥鮮味，新鮮蠔仔先會有陣陣海水味，開殼太耐嘅蠔仔無呢種味。<br> <br> 營養：<br> 含豐富鐵質、礦物質，可補充體力。</p><p>啤梨</p><p>點揀：<br> 1.果皮青中帶白<br> 2.形狀飽滿，半生熟最好<br> 3.如烹調用則揀白色部份較多嘅生啤梨<br> <br> 營養：<br> 含大量纖維、果膠及鉀，有助保持人體血糖平衡，預防結腸癌和有降低膽固醇的作用。</p><p>豬肝</p><p>點揀：<br> 1.色澤紅潤，帶光澤<br> 2.不太白或太瘀黑<br> 3.聞一聞無異味<br> <br> 營養：<br> 含極豐富鐵質，多吃有補血功效。</p></body></html>