<html><header><meta charset="utf-8"><title>新車到：日產VAN王豪玩大變「新」</title></header><body><h1>新車到：日產VAN王豪玩大變「新」</h1><p>豪玩變臉、貼身設備<br>以前影Facelifted房車影得多，影Facelifted貨VAN都係第一次，影完之後不禁想問一句：「幾時開始貨VAN都咁講究？」咩VAN玩到咁潮？之唔係日產VAN王「URVAN」。新頂級版將前後泵把噴上同車身一樣的顏色，再配埋新嵌入式霧燈同大燈、電鍍鬼面罩、倒後鏡等，令外形房車化了不少。至於車廂設備，新車加入了不少貼身設計，好似司機位小型筆插、勾袋用的膠袋帶，對一日與車為伴的職業司機來說，這些小設計確實幾實用，有埋個靚仔外觀，揸出街都威啲！</p><p>全新懸掛系統坐揸同樣舒適</p><p>以前坐過幾次貨VAN，嘩，又嘈又扽，坐到個八月十五幾唔舒服，時隔多年，今次再坐上全新頂級版URVAN，感覺截然不同，行車時非常寧靜舒服，車廂空間又夠大，同坐一般房車無異，原來新車改善了懸掛系統，加入了雙重伸縮液壓式吸震筒後，行車比以前暢順、穩定，除舒適度外，這套設計更減少輪胎的損耗程度，整胎換胎費都慳唔少。<br> 記者：黃婉冰<br> 攝影：譚盈傑</p><p>日產URVANSpecifications</p><p>引擎：3,000c.c.直4DOHC<br> 馬力：121ps/3,200rpm<br> 扭力：27.0kgm/1,600-3,200rpm<br> 傳動：5前速手波<br> 車價：$184,800<br> 車輛提供：合誠汽車（22621088）</p></body></html>