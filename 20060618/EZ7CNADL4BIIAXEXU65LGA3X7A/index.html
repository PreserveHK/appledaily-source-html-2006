<html><header><meta charset="utf-8"><title>父親節掃貨：35折向爸爸錶心意</title></header><body><h1>父親節掃貨：35折向爸爸錶心意</h1><p>提提大家今日父親節，咁講好似好廢話，但事實上又真係好多人不停問：究竟係第二定第三個禮拜呀？如果你依然兩手空空，今晚點面對養你育你嘅爸爸呢？臨急抱佛腳，算你好彩！遇着今日錶舖開倉慶祝父親節，快快手揀隻啱款畀爸爸，快靚正又穩陣！<br><br>記者：許維雅　<br>攝影：伍慶泉　<br>Model：Ricky、May@Salvador</p><p>35折精工潛水錶抵！</p><p>成日有人話重視母親節多過父親節，父親大人話晒係屋企一家之主，喺外邊頻頻撲撲賺錢養大你，唔象徵式送份禮物仔𠱁吓佢，點對得住佢老人家。錶係男人嘅象徵，送錶就最穩陣，今次錶舖開倉嘅款式有平有貴、有斯文款有運動型，無論爸爸係邊一類型，梗有一款啱佢啦！飲完茶啲仔女帶佢行吓街，爸爸睇啱邊款，仔女自動科水畀佢咪開心晒囉！開倉貨之中必搶之選，一定係SEIKOSKZ21，外形最靚仔之餘，減到接近35折係減得最多嘅一隻。潛水錶功能防水200米，附指南針功能，用上SEIKO5仔機芯，穩陣又高質素，貨量有限，睇中就快手喇！</p><p>至啱斯文型爸爸</p><p>如果爸爸屬於文質彬彬類型，平日多數於寫字樓出入，打扮以恤衫西褲為主的話，以下開倉錶款都幾適合。開倉筍貨有AF-M9，推出只有兩個月，外形穩重斯文，啡色鱷魚皮錶帶襯上肉色錶面、大眼仔錶殼，充滿復古味道，隨錶更附上鋼帶方便替換。</p><p>$200有找必選Casio</p><p>做人仔女都要睇餸食飯，無咁嘅能力勉強買隻貴錶，爸爸收到都會唔開心，以下開倉錶款平平哋，經濟又實惠，都係做仔女嘅一點心意啫！</p><p>Casio1330有情侶裝，買多隻畀媽媽等佢哋甜蜜吓都好吖！<br> <br> 原價：$398<br> 開倉價：$150</p><p>CasioMTR1204A有特強夜光刻度，啱晒經常夜晚開工嘅爸爸。<br> <br> 原價：$450<br> 開倉價：$198</p><p>CasioMTR1204A除有黑色錶面外，更有白色錶面以供選擇。<br> <br> 原價：$450<br> 開倉價：$198</p><p>運動型首選G-SHOCK</p><p>爸爸係運動健將，熱愛水上和戶外活動的話，選擇一啲多功能運動型手錶就至啱，一般最大路都係選購Casio嘅G-SHOCK，無論甚麼年紀都一樣啱戴。</p><p>G-SHOCK2900電池有長達１０年壽命，有網址紀錄、電話簿、世界時間等多種功能。<br> <br> 原價：$648<br> 開倉價：$350</p><p>G-SHOCK7510可顯示全世界29個時區時間，同時備有5個響鬧記憶功能，更有震動提示。<br> <br> 原價：$728<br> 開倉價：$350</p><p>Baby-G2674一樣具備世界時間，有灰色同藍色，較適合Young少少嘅爸爸。<br> <br> 原價：$950<br> 開倉價：$398</p><p>Casio3796唔係G-SHOCK，但備有3種響鬧功能，共有橙、深藍、淺藍、黑色同綠色5隻顏色，夠搶眼，爸爸戴咗都年輕10歲啦！<br> <br> 原價：$560<br> 開倉價：$250</p><p>IN-WATCHCOMPANY</p><p>地扯：旺角彌敦道582-592號信和中心地下36號舖<br> 電話：23889963/27700277<br> 開倉日期：6月18日起至6月30日<br> 開倉時間：12:00nn-10:00pm</p></body></html>