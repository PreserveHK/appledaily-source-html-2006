<html><header><meta charset="utf-8"><title>香港第一公關</title></header><body><h1>香港第一公關</h1><p>Discovery旅遊生活頻道將播出名為《直擊時尚之都》（UltraEye）的特輯，專訪有份建設全球時尚大都會的名人，大談時尚，鄧永鏘是香港區代表。<br> 鄧永鏘的人際關係網非常強大及國際化，英國上流社會好友特別多。由已故王妃戴安娜、英國前首相馬卓安（JohnMajor）、鐵娘子戴卓爾夫人（MargaretThatcher）、前港督彭定康（ChrisPatten），甚至美國前總統克林頓（BillClinton）都與他有交往。<br> 由鄧永鏘一手創辦的中國會與上海灘，早已成為外國名人、明星來港的mustgo景點，如意大利名時裝設計師GiorgioArmani、LouisVuitton主帥MarcJacobs等均曾到訪。鄧永鏘表示並不會每次都親自接待，他說：「我唔係成日喺度，咁多人當中克林頓同米積加（MickJagger）係我較鍾意嘅。」</p><p>鼓勵穿唐裝</p><p>對被外界指鄧永鏘是「香港第一公關」，他自言已經臨近退休，並說：「我享受生活，以及享受認識唔同界別嘅人。」提到style，他說：「style喺每個人、每個角度都唔一樣，所以世界有咁多唔同嘅fashiondesigners！我嘅角度係由中國式出發，原則上用中國文化做開始，但唔可以着古代清朝嘅衫，清朝啲衫好似殭屍咁。你要用番現代化嘅剪裁、設計先可行。」<br> 中國有14億人，中國市場大，但食中國「老本」、用中國風的人同樣多，未來還有競爭優勢嗎？鄧永鏘說：「到最後，中國人會返番去中國人嘅根，希望十年、八年後，中國人會着番晒唐裝，係改變咗嘅唐裝。」</p></body></html>