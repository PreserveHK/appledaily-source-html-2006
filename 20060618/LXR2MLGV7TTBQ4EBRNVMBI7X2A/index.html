<html><header><meta charset="utf-8"><title>　　周日鏡頭<br>　　扒王力撐巴士阿叔做港版WilliamHung - 李八方</title></header><body><h1>　　周日鏡頭<br>　　扒王力撐巴士阿叔做港版WilliamHung - 李八方</h1><p>「扒王之王」李德麟前晚同佢寶貝「扒女」李依琳（圖），去九龍香格里拉酒店出席佢哋25周年酒會，問扒王佢太太「扒后」林珍奇𠵱家身體好番啲未？扒王話：「佢𠵱家情況OK，不過係唔願意出街啫，其實只要巴士阿叔陳乙東唔喺我度打工，佢就OK啦，不過佢其實係好明理嘅人，同巴士阿叔又冇仇，佢都希望阿叔早日搵到嘢做。」<br> 扒王仲透露巴士阿叔最新動向：「佢啱啱簽咗個經理人楊生，呢位楊生話計劃將阿叔包裝做第二個WilliamHung，安排佢去洛杉磯表演，我聽過佢唱歌，佢廣東歌、國語歌、法文歌都掂㗎，如果第日佢有活動我都唔介意借「扒王之王」個場畀佢，話晒佢都喺我餐廳打過3日工，我都希望佢有好發展。」<br> 扒王仲八多兩句巴士阿叔嘅料，佢話：「陳乙東同我講，佢睇番早前喺深圳接受雜誌訪問嘅錄影帶，佢轉述畀我聽話：「摸北姑嗰隻手唔係我嚟，同埋個北姑冇咁肥。」佢咁講我冇理由唔信佢㗎。」<br> 仇志宗攝<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>