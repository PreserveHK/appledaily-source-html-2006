<html><header><meta charset="utf-8"><title>　　記協換莊張寶華飲恨 - 李八方</title></header><body><h1>　　記協換莊張寶華飲恨 - 李八方</h1><p>香港記者協會噚日改選領導層，八方記得近一、兩年主席都淨係投信任票，今年有得跑吓馬仔。結果主席一職由《經濟日報》法庭版前採主、𠵱家做緊自由撰稿人嘅胡麗雲，以90:58票贏咗現任副主席譚志強；副主席由有線電視盧敬華，以101:43票，贏咗前有線新聞之花張寶華（圖）。<br> 今次嘅投票率接近42%，10個參選嘅執委都順利當選，現主席張炳玲功成身退，但會留任執委。<br> 親中嘅新聞工作者聯會最近都改選領導，《文匯報》社長張國良做主席。月初煲呔就冇去記協籌款晚宴，但新聞聯新一屆就職典禮，佢就會去捧場祝賀，真係由頭到尾貫徹親疏有別。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>