<html><header><meta charset="utf-8"><title>買餸手冊</title></header><body><h1>買餸手冊</h1><p>揀海虎蝦　頭要有光澤<br>要啲餸好食，材料當然要新鮮啦！好似揀海虎蝦咁，Coco會選擇到超市，佢特別推介圖中呢款印尼海虎蝦，煮時唔縮水又夠大隻，點整都好睇。盒上面寫明10頭嘅就大隻啲，12頭嘅係細Size，有Packing嘅蝦多數一年四季都有靚貨，所以唔受休漁期影響。</p><p>點揀：<br> 1.如果喺街市揀海虎蝦，可以留意吓佢啲腳仲識唔識郁；<br> 2.蝦頭要有光澤，當然要全身唔好甩頭甩尾啦！<br> <br> 營養：<br> 1.蛋白質及維生素A及磷、鈣等含量最為豐富，女士骨質疏鬆要多補<br> 2.蝦性甘溫，補腎解毒，常用來治療腎虛陽痿</p><p>燒烤蘑菇</p><p>點揀：<br> 1.菇邊夠挺身<br> 2.摸上手乾身<br> 3.如果有包裝，要留意部份嘅菇已經出水，出水嘅菇邊皮位會變黑，甚或有水點，勿買！<br> 4.外國菇比中國菇更香更有菇味<br> <br> 營養：<br> 菇類蛋白質、氨基酸、維他命、食用纖維都好豐富，有助降膽固醇及血壓</p><p>火鍋牛肉</p><p>點揀：<br> 1.牛肉上白色的紋愈多愈清愈好，就好似雪花肥牛啲紋咁靚<br> 2.多紋即代表肥瘦相間，多肥肉的話煮出嚟嘅周邊材料亦會帶有牛油香<br> 3.愈鮮紅愈新鮮<br> 4.澳洲塔斯曼尼亞牛肉，與頂級和牛養嘅方法差唔多，質素有保證，比和牛抵食，價錢可以差3倍<br> <br> 營養：牛肉補血，適當食用令臉色紅潤</p></body></html>