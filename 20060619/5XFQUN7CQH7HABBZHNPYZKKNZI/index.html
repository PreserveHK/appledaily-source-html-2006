<html><header><meta charset="utf-8"><title>車精品:買smart精品送埋上門</title></header><body><h1>車精品:買smart精品送埋上門</h1><p>家陣買嘢真係好方便，上網揀完再撥個輪就可以有專人送上門，唔使落街四圍行，幾快手！最近就連汽車精品都話可以用電話訂購兼有人送埋上門，我講緊嘅之唔係smart囉，最近佢哋搞埋「送外賣」，客人只要在網頁內睇啱貨品，再打電話落「柯打」，購物滿$150就可以享用專人送貨服務，雖然只係限於特定地區，但呢個服務真係好使好用。</p><p>軟腍腍毛毛骰仔</p><p>軟腍腍毛毛骰仔，買番個畀BB坐車時玩，唔怕佢扭計。$40</p><p>Badsmart魔鬼tee</p><p>雖然smartRoadster變成魔鬼Badsmart，但望落都幾cute喎，另有車頂有光環的Goodsmart款式任你揀。$200</p><p>得意小童車仔錶</p><p>錶帶印滿立體彩色smartfortwo車仔圖案，數字顯示清楚，啱晒小朋友戴。$190</p><p>smartforfour扣針</p><p>smartforfour扣針，跟足forfour車形設計，嫌Logo款式太過Hard-sell，不妨諗諗呢款！$40</p><p>玩具生活用品一應俱全</p><p>以前smart推出精品，佔大多數都是模型車、T恤、筆，但今次新推出的smartwarecollection，當中增添了不少生活用品甚至小朋友玩意，有實用亦有得意的小玩意，大人細路都啱「玩」，順便幫屋企人揀番件心水，話咁易就買滿$150，可享免費送貨之餘，仲有免費禮物1份，計落都幾着數!<br> 記者：黃婉冰</p><p>smart車仔Logo毛巾</p><p>毛巾邊除印有大大個Logo外，下面仲印滿咁多代嘅smartcar，唔會太花巧，男仔都啱用。$170</p><p>售賣點：smartOrderingCentre（81083700）<br> 網址：www.smart.com</p></body></html>