<html><header><meta charset="utf-8"><title>摩登購物狂：抄足7日《non-no》Look$100有找</title></header><body><h1>摩登購物狂：抄足7日《non-no》Look$100有找</h1><p>點解日本的時裝雜誌永遠都咁好賣？咪就係多得一眾女生同OL們對日本FashionStyle的支持，有時身邊甚至有朋友會成本《non-no》攞上大陸，睇啱咩款就做咩款，個個《non-no》Look照辦煮碗。老實講，天氣熱又人迫迫，長途跋涉返大陸做衫又唔係即時有取，計落點都唔夠走落旺角花園街同旺角中心行一轉咁化算。唔使1粒鐘，唔使5嚿水，7日7個《non-no》Look立即完成！<br><br>記者：黃藹瑩<br>攝影：伍慶泉<br>Model：Christy（Salvador）</p><p>Mon</p><p>Tue</p><p>Wed</p><p>Thu</p><p>Fri</p><p>Sat</p><p>Sun</p><p>抄款使乜返深圳？</p><p>有邊個少女OL師奶唔知喺香港要整個正宗的《non-no》Look或者日本FashionStyle，入貨點必往i.t？不過你估人人都咁富貴可以由頭到腳由i.t包辦咩？唔係妒忌別人買得起貴衫，只不過時裝始終係有錢人的玩意，一般人花太多錢跟潮流實屬不智，好彩旺角花園街一眾小舖比我們更趕得上潮流。衣服的質料無疑係參差，不過勝在款多兼專抄日本時裝，當然最大賣點一定係夠平，《non-no》Look要返大陸做？唔好浪費時間同車費喇！</p><p>掃貨1小時<br>花園街＋旺角中心　戰利品即check！</p><p>總數：$420<br> （7日平均每日置裝費：$60）</p><p>記者推介：</p><p>若嫌《non-no》太過少女唔啱返工的話，不妨改睇有中文版的《with》，無論係服飾的牌子、美容及化妝品牌都偏成熟，比較適合OL讀者。與其攞住本《non-no》北上，不如攞本睇得明的去旺角啦。</p><p>街坊估價：呢個Look要$500</p><p>即時搵來幾位師奶小姐估吓右圖Model身上的衫褲值幾錢，測試結果竟然有人估到$500！掂晒！</p><p>陳小姐<br>估價：$400　錯！</p><p>「成套衫點都要$400，有埋件西裝褸喎，唔會平得去邊！」</p><p>梁小姐<br>估價：$300　錯呀！</p><p>「你（記者）特登叫我哋估一定係好平，我估最少$300左右啦，套衫都幾見得人，幾好！」</p><p>胡小姐<br>估價：$500　超錯！</p><p>「我覺得佢套衫幾好睇，應該唔會太平，$500都好合理，唔係唔使啩？咁喺邊度買呀？」咁快問返我轉頭？</p><p>「平日我好少去旺角買衫，所以唔知原來可以用咁低的價錢買到咁正的衫，成身$100唔使都幾有SellingPoint，不過我始終最驚要花好多時間搵正貨。」</p><p>（a）X-girl（旺角花園街186號地下）<br> （b）Cherry（旺角花園街156號地下）<br> （c）旺角中心G21A舖</p></body></html>