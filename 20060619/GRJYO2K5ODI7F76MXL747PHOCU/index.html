<html><header><meta charset="utf-8"><title>Rosemary難忘鐵人爸爸</title></header><body><h1>Rosemary難忘鐵人爸爸</h1><p>混血名模Rosemary前晚往灣仔會展欣賞愛爾蘭舞王MichaelFlately表演，昨日父親節，穿性感tubetop的她往將軍澳出席「動感萬象活力Show」，與現場多名爸爸齊跳健康舞。</p><p>「會講心事」</p><p>Rosemary表示昨晚會與父親吃飯慶祝父親節，她說：「雖然我同爹哋都好忙，見面時間唔係好多，但係我哋感情好好，會講心事。細個時，爹哋成日帶我同隻狗去跑步，諗番起我都好懷念。」<br> 提到小時候，Rosemary透露曾與父親一同參加鐵人賽，她說：「嗰時爹哋朝早4點就叫我起身，帶我出去訓練，到比賽當日，爹哋狀態好好，好有機會贏，我就一直跟住佢，點知我突然抽筋，爹哋即刻放棄唔跑走嚟幫我按摩，真係好偉大。」<br> 採訪、攝影：JessicaNgan</p></body></html>