<html><header><meta charset="utf-8"><title>多士戰未必多士哥</title></header><body><h1>多士戰未必多士哥</h1><p>當科特迪瓦黯然出局，大家都以為非洲隊今屆世界盃無法再創奇迹時，前晚卻無端端殺出一隊「非洲巴西」加納，令非洲擁躉重燃希望。但加納的成功，並不代表今晚頭場，同樣來自非洲的多哥也可以辦得到。<br> 多哥不像加納，有勁力遠射，但只限於間唔中嚇嚇球迷；也不像科特迪瓦，擁有具創造性的中場；上場對南韓反勝為敗，亦顯示出球隊經驗不足。其實多哥問題多多，教練可以唔嫁又嫁，球員又為錢拗餐死；新增內憂還要加上隊長阿巴路停賽，如此陣勢，怎能抗衡瑞士呢？</p><p>瑞士必勝無疑</p><p>瑞士上仗摸和法國，打起了整條後防線，麥連、梅拿同菲臘迪根有超水準演出，令法國眾星望門興歎！穩健的後防可令瑞士立於不敗之地，球迷不妨寄望瑞士反擊可打散多哥防線，不過，右中場比哈美今缺陣或影響進攻效率！<br> 兩隊今仗都急需3分爭出線，雖然個心好想贏，但雙方都會守住先，入球可能偏少！個人認為瑞士必勝無疑，加上「非洲人」周鵬繼續撐多哥，令我對瑞士更有信心！<br> Addy商業一台《長傳急攻一粒鐘》主持<br> 今日播放時間：8:00pm-9:00pm</p></body></html>