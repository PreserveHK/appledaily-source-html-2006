<html><header><meta charset="utf-8"><title>3G攻略</title></header><body><h1>3G攻略</h1><p>E60冇鏡頭照上3G<br>玩3G，就算冇咗內置鏡頭一樣得！好似諾記最近公布嘅E60，雖然規格上話明支援WCDMA，但不設相機，莫講話用唔到視像通話，連影張Snapshot都有困難！查實，諾記唔係想倒自己米，之不過E60主攻商務玩家，佢配備咗1,600萬色靚芒，兼且內置WLAN或可選用3G嚟上網，收發E-mail或者瀏覽其他網頁都咁快捷，所以咪當佢流嘢呀！<br>Nokia（21366338）<br><br>記者：陳國輝</p><p>LGU300鵝蛋咁款</p><p>早前3香港出咗部LG890，喪玩纖體瘦身兼配獨有TV直播鍵，直上3G睇新聞話都冇咁易！但呢次一改口味，由激薄轉換成圓碌碌鵝蛋形機身，輪廓抵死之餘，喺3G機當中亦算極之出位。分唇繼承咗LG890嘅130萬像素相機、T-Flash記憶卡以及音樂播放器，當然，和記自家TV直播鍵仍然健在，若然考慮轉款嘅話佢都唔錯。<br> 3香港（31628888）</p></body></html>