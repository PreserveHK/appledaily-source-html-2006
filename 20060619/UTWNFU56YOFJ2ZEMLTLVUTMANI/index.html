<html><header><meta charset="utf-8"><title>阿B同B仔交流波經</title></header><body><h1>阿B同B仔交流波經</h1><p>鍾鎮濤（阿B）、王敏德、林曉峰、陳嘉容以及周倩圯昨日到尖沙嘴擔任童心顯創意世界盃球衣創作比賽評判。</p><p>勁放山埃貼士</p><p>阿B表示待活動完成後，便會一家人慶祝父親節，他表示早已收到大女鍾嘉晴親自繪畫的父親節卡，另外他又會與兒子去踢足球，阿B說：「囝囝呢排都成日陪住我睇世界盃，有時仲同我研究買邊隊，不過佢未夠年齡，所以我唔會畀佢買波。」<br> 阿B又笑言囝囝經常向他提供「山埃貼士」，他續說：「佢自己喺美國讀書就話美國贏，一陣有個朋友仔係墨西哥人，又話墨西哥贏，自己鍾意食日本菜就話日本贏。」<br> 另外，王敏德表示已收到子女所送的兩件運動外套，晚上他會與家人玩投資性質的遊戲，希望藉此教導子女要養成儲蓄習慣。<br> 採訪、攝影：李珮洳</p></body></html>