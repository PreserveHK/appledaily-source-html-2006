<html><header><meta charset="utf-8"><title>3G攻略：BlackBerry8707v玩到日韓</title></header><body><h1>3G攻略：BlackBerry8707v玩到日韓</h1><p>以文書及電郵功能為成名作嘅BlackBerry，近日終於踩上3G！食正呢排港人熱衷上3G睇波兼投注，最新呢部8707v一樣做到，佢更着數嘅係配備埋QVGA高解像靚芒，加埋本身擁有QWERTY鍵盤，輸入網址就更輕鬆；另外，由於佢支援WCDMA關係，8707v亦係首部能用於日、韓兩地嘅BlackBerry手機，經常到嗰邊出差就啱晒！<br><br>記者：陳國輝<br><br>售價：未定<br>查詢：SmarTone-Vodafone（22818888）</p><p>新加坡展勁機後日有得睇</p><p>一年一度嘅新加坡CommuniAsia2006，喺今日開鑼，今屆唔例外有齊索愛記、Pan記、SAMSUNG以及LG為主嘅日韓大鱷雲集。諾記更搶喺噚日，搞咗個NokiaConnection2006發布會㖭，下半年嘅2.5G及3G手機將於當日晒冷，場內場外都咁熱鬧！至於下半年究竟會有乜新嘢Show畀大家睇，記住留意本版緊接嘅直擊報道！</p></body></html>