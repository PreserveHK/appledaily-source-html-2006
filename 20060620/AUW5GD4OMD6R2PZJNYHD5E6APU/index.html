<html><header><meta charset="utf-8"><title>It'sPossible美有可能：環保袋變去街Totebag夏日玩花臣</title></header><body><h1>It'sPossible美有可能：環保袋變去街Totebag夏日玩花臣</h1><p>齊齊用少個膠袋，自然用多咗環保購物袋。環保袋通常都是去超市購物用，無理由用來襯衫。要令一個平平無奇的環保袋變成獨一無二，最簡單的方法就係幫佢加飾。今年流行花飾上頭，一於做個充滿夏日氣息的ToteBag。Sofresh！<br><br>記者：馬靜兒<br>攝影：譚盈傑<br>Model：Gloria@umovie<br>Wardrobe：breadnbutter<br>示範：Remonica@Focus（27369882）</p><p>花花ToteBag</p><p>自製價：約$170<br> 需時：1.5小時<br> <br> 唔多鍾意環保袋的粗糙質感，更厭惡淨色的沉悶。可以用屋企阿婆平日插的膠花，或者去旺角園藝店買都得。將色彩繽紛的大花小花全部揹上身！怕太花？今年興白色衫喎！</p><p>材料</p><p>Steps</p><p>Tips</p><p>1.由於膠花花莖較粗，一定要用剪鉗才能剪斷花莖。<br> 2.膠花較厚身，一般縫衫用的線不夠力，魚絲力度較韌。因為魚絲較粗身，一定要用針孔較大的針。</p><p>Girlish化妝袋</p><p>自製價：約$70　<br> 需時：30分鐘<br> <br> 女仔貪靚，化妝袋自然不離身。唔想買名牌貨，化妝品店門口經常有十元八塊的廉價化妝袋，自己加工都可以做出少女款式。重點是黑色喱士和毛毛帶，這兩種配件最能突出高雅的少女味，閃石更是百搭材料。</p><p>材料</p><p>Steps</p><p>Tips</p><p>1.忌用黑色或實色的化妝袋，半透明款式較突出黑色喱士和毛毛的少女味。<br> 2.用白膠漿塗在閃石上，貼在化妝袋時要按數秒始能貼穩，或可用閃石專用膠水。<br> 3.黑色玫瑰花膠珠感覺很ANNASUI，可以用紮頭髮的黑色橡筋，穿上綁在拉鏈扣上。</p><p>古典電話袋</p><p>自製價：約$60<br> 需時：30分鐘<br> <br> 幾千蚊的新手機，當然要放入袋仔以防刮花。唔想用坊間卡通公仔的電話套，索性自己設計一個特別款式。今次唔用閃石和珠仔，用做耳環的電腦車花金屬片和金屬球，深水埗汝州街有很多專賣這類配件的店舖。</p><p>材料</p><p>Steps</p><p>Tips</p><p>用透明的魚絲代替一般的棉線較美觀。</p></body></html>