<html><header><meta charset="utf-8"><title>扮錯亂 - 鄧達智</title></header><body><h1>扮錯亂 - 鄧達智</h1><p>耍？不如揀個位高權重或天皇巨星作目標，例如霍金、克林頓……或者起碼長毛，媒體才會關注報道；在下一介蟻民鎮日東奔西跑只為兩餐，不風騷不風趣也不風流更加不靚仔，揀我實在很蝕底！<br>未知真癲定假儍，女士偏偏選中我作假想老公，每次打電話到Call台留言「你老婆搵你，你老婆要家用，你老婆……」還好幾頭住家，平素未及三分一時間在香港，不用正面受罪。不過區內不少酒店、餐廳、珠寶店……一一被女士困擾；例如入住酒店多天信用卡失信用，在餐廳吃飽個肚信用卡失效，到珠寶店揀完一大堆珠光寶氣，店員未開心完碌卡未得要領……如此這般，人人來電：「閣下鄧達智先生嗎？你太太信用卡失效，敬請閣下前來付賬……」<br>心情正常情況下，會告訴他們到天水圍警署或青山醫院查詢。心情玩耍或扭結的時候，會掉轉槍頭跟這些無奈店員或酒店經理說：「阿乜生，我前面有位阿婆話係你老母，要你返歸飲湯……」</p><p>對方仍未會意：「我阿媽上咗大陸喎」，「我阿媽唔多煲湯個喎」，「我阿媽去咗金山賣鹹鴨蛋咯」。喺咯，個女士話係我老婆你又信？<br> 警署阿Sir都好鬼煩，處理不好又怕警民關係科鬧，但女士成個黑玫瑰咁神出鬼沒，問話時又鬼咁精靈，無論如何看不出精神錯亂妄想症，如無傷人破壞公物又不可以隨便落鎖拉人。對在下這等「受害人」，除非對方到住處踩場或跟蹤，不然難以入罪警告，同時又要接受在下反問「作為市民，難道不能得到警方公平對待保護，除了人身還有精神困擾？」<br> 認識該名精神錯亂女士的文潔華也說：「以前覺得她失婚可憐，後來看她多年不離不棄無端扭着閣下，法子千奇百怪不知多清醒，其實似詐癲引人關注留意……」相信女士的前夫大叫好彩離咗婚，不然今天精神錯亂是他自己。</p></body></html>