<html><header><meta charset="utf-8"><title>代理上網過關增功力</title></header><body><h1>代理上網過關增功力</h1><p>喺互聯網世代下，一段巴士粗口片都可以「傳頌」世界，仲帶挈埋個阿叔搵快錢兼畀人打餐勁。對生意人嚟講，網上平台絕對係宣傳好地方，只要有諗頭，幾乎賣鹹脆花生都可以搞網上宣傳。美聯早排參加咗個電腦業界論壇，同各大資訊科技公司交流心得，講解吓佢哋嘅公司網頁運作。<br> 當然，網上平台亦唔淨止用嚟宣傳，好多日常公司運作都可以諗諗計掟上網，無紙化之餘，仲可以慳番好多時間同金錢，直接帶動公司盈利能力。港置最近就搞咗個網上遊戲，用嚟培訓各分行後勤營業助理，利用上網玩問答，加深佢哋對工作嘅認知。<br> 有咩好處？淨係唔使費時失事咁搵一日，集齊各分行員工做綜合培訓，慳番嘅時間同金錢已經夠晒整呢個網嘅開支。另外，為咗增加同事嘅參與性，港置董事楊彩鳳話今次比賽，最高分嘅3位同事有獎狀同現金。</p></body></html>