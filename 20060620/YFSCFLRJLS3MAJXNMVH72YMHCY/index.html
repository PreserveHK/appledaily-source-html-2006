<html><header><meta charset="utf-8"><title>701收料站：駿新傳引強者入局</title></header><body><h1>701收料站：駿新傳引強者入局</h1><p>昨日大市靜到飛起，竟然吾夠165億銀成交，雖然話世界盃期間，好多人晚晚捱更抵夜睇波，但作為成交勁縮的理由，又似乎非常牽強。好彩市場上重有電訊盈科（008）成系停牌，起碼都有個talkingpoint畀大家吹下水，估下佢哋搞乜嘢？<br> 不過，三四線股冇因為市況淡靜而收晒工，好多都繼續踩盡油全速前進，例如搞燃氣的駿新集團（091）續創新高，升4.08％，收0.51元，成交股數3658萬股，金額1857萬元。<br> 經紀陳話，除在江湖上傳聞有一段時間的注入青島燃氣項目外，最近又傳在落實上述收購後，會再搵強勢策略投資者入股云云。但小初心諗，隻股由兩毫幾起步，家陣先至追，最怕會接火棒，惟有繼續坐定睇表演。<br> 另外，金勞詹位細公子主理的建星環保（8011），最近話去汶萊投資石油業務，股價昨日勁升12.64％，收0.49元。但隻股向來係私人派對，要升要跌話都冇咁易，其實有冇消息都係無關宏旨。<br> 慕容小初</p></body></html>