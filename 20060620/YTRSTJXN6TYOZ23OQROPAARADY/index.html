<html><header><meta charset="utf-8"><title>古怪車：出水爬沙入水能飛</title></header><body><h1>古怪車：出水爬沙入水能飛</h1><p>水上電單車有乜好講？你慌會出水能走呀。係，Quadski有4個轆，上水前啓動陸上行舟功能，Quadski就會伸出裝有菠蘿紋的車輪，以70公里的速度行走，真正係一部水上電單車嘅電單車。</p><p>最大馬力水上電單車</p><p>一般水上電單車都是25匹至50匹，但Quadski因為要在陸地上行車，輸出竟然有140匹，引擎會連接在TurboJet噴水推進系統，一旦在陸上行車，傳動系統會接上傳統汽車波箱，令Quadski可以在沙灘上飛馳。Quadski是利用Gibbs廠方的HAS（HighSpeedAmphibian）水陸技術，同廠Aquada係用第一代，Quadski就用第二代HAS，機件細，功能更多。</p><p>玩足2個鐘</p><p>Quadski入一次油，可以在水上行2個小時，試諗吓以70公里嘅速度行2小時，去到澳門咁滯。Quadski賣價約為25,000英鎊，約港幣$325,000。30幾萬響沙灘上轆沙，又去浸鹹水，我就唔捨得。<br> 記者：伍旋卓</p></body></html>