<html><header><meta charset="utf-8"><title>　　馬丁勞氣政府放水誤導 - 李八方</title></header><body><h1>　　馬丁勞氣政府放水誤導 - 李八方</h1><p>禁煙條例就嚟審完，但馬丁就好谷氣，因為不滿政府放水畀啲煙草商，特別係放水畀MildSeven（萬事發），Mild呢個字本身好誤導，畀好多人以為抽煙好安全，根本唔應該畀啲煙草商用呢個名，冇理由唔使MildSeven改名！<br> 但最令馬丁覺得離譜嘅係，政府仲豁免埋畀MarlboroLights、MildSalem呢啲煙仔，只要萬寶路同沙龍喺法例生效前將呢個名註冊，咁就可以過得關啦，咁擺明係公然放水畀啲煙仔商，好唔合理喎！所以馬丁就要周一嶽同黃仁龍去立法會解釋呢單嘢，唔好以為可以混水摸魚。<br> 八方問有關方面，佢哋話一般嚟講，司局長唔會喺審議條文期間去立法會解畫，佢哋仲提馬丁唔好搞咁多嘢，如果搞到法例節外生枝，7月通過唔到，就益晒班唔想控煙條例通過嘅人士，咁到時張議員同啲煙草商咪仲開心？政府真係幫啲煙商幫到出面。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>