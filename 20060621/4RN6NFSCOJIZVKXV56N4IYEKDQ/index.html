<html><header><meta charset="utf-8"><title>孫燕姿被阻返鄉審死官</title></header><body><h1>孫燕姿被阻返鄉審死官</h1><p>孫燕姿近日忙於籌備喺台灣舉行嘅演唱會，有消息話幾個月前，孫燕姿喺台灣開緊騷，接到嫲嫲病危消息，但唱片公司華納冇即刻幫佢買機票返新加坡。噚日華納總經理劉天健否認呢個傳聞，仲話當時已作出適當安排，當燕姿個嫲嫲病逝之後，唱片公司都立刻暫停佢手頭嘅工作。</p></body></html>