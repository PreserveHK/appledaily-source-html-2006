<html><header><meta charset="utf-8"><title>哈里要保鑣托大腳</title></header><body><h1>哈里要保鑣托大腳</h1><p>仲以為英國哈里王子（PrinceHarry）入咗軍校真係大個仔，點知原來仲係少爺仔一名。話說佢早幾日參加一場慈善馬球比賽，場上嘅佢好威水，大演帽子戲法入咗三球，但賽後可能太攰，竟然要保鑣幫佢除靴。只見個保鑣背住哈里，用大髀「托佢大腳」，哈里更將另一隻腳踏喺保鑣個屁股上「借力」，用力一扯，終於除到啦！<br> 英國《太陽報》</p></body></html>