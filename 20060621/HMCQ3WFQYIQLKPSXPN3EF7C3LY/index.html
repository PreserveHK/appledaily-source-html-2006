<html><header><meta charset="utf-8"><title>12億人次創瀏覽紀錄　世盃官方網慢到死</title></header><body><h1>12億人次創瀏覽紀錄　世盃官方網慢到死</h1><p>網上資訊發達就係人都知，但估唔到單計世界盃舉行嘅第1個禮拜，國際足協個官方網頁已經創咗瀏覽量紀錄，竟然有成12億人次喺1個星期內去睇佢哋個site，上屆成個世盃期間都係得20億人次。呢個官網有成9種語言畀讀者揀，資料詳盡齊全，受歡迎絕對有理由。但係國際足協真係要諗吓辦法搞吓個網，因為有時連我判官都上唔到，真係幾濕滯㗎！</p></body></html>