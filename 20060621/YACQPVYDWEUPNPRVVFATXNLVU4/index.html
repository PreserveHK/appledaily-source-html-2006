<html><header><meta charset="utf-8"><title>軟硬破預售紀錄</title></header><body><h1>軟硬破預售紀錄</h1><p>軟硬天師會喺下個月舉行「軟硬天師LongTimeNoSee」演唱會，噚日開始接受信用卡優先預訂，啲飛一早賣晒，破晒信用卡預售紀錄。唔少fans仲向多間城市電腦售票網查詢，不過因為未正式公開賣飛，所以城市售票網即刻貼出告示，謝絕有關查詢（圖一），至於主辦機構因為見反應熱烈，話考慮加場喎。</p></body></html>