<html><header><meta charset="utf-8"><title>　　邱騰華年輕時問題多 - 李八方</title></header><body><h1>　　邱騰華年輕時問題多 - 李八方</h1><p>每年都呢個時候，新聞處處長都周身唔得閒，因為要同各大大小小嘅慈善團體，好似保良、東華以及近年由屯門衝出港島嘅仁愛堂等等聯絡感情，加強溝通，食番餐晏梗係唔少得。<br> 噚日新處長邱騰華就應仁愛堂第二十七屆董事局主席張心瑜嘅邀請出席午宴。唔講唔知，邱處長喺86至89年期間曾經出任屯門助理政務主任，所以連仁愛堂個logo都識得解，話係象徵一條開啟善心之門嘅鎖匙，咁又真係好似噃。<br> 邱處長話當年見證仁愛堂正式註冊做非牟利組織嘅第一個10年，估唔到轉眼再次重逢，已經係20年後嘅事，好彩人面未全非，當年同佢一齊開會嘅謝炎培總理仲仍然喺董事局做總理。謝炎培仲大爆處長年輕時表現好aggressive，問題多多，當時都知佢犀利，係匹千里馬，謝總理咁講即係讚自己係伯樂，有先見之明啫。仁愛堂今年又大搞籌款活動，7月港澳台健美大賽最出位。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>