<html><header><meta charset="utf-8"><title>摩登購物狂：減價戰開鑼　輪住7折</title></header><body><h1>摩登購物狂：減價戰開鑼　輪住7折</h1><p>最近連落幾個星期雨，個個匿埋喺屋企，搞到間間大牌子的夏季貨企晒喺度。一踏入6月，各大品牌都急不及待大減價但求清貨。今次第一轉減價潮全部7折左右，FurtherReduction相信都要等到暑假尾，當中有不少夏季筍貨十分抵搶，執到筍嘢真係有排着！<br><br>記者：許維雅<br>攝影：陳陶鈞<br>Model：Kat@Puremodels</p><p>MarcbyMarcJacobs主線6折</p><p>呢轉減價潮，MarcbyMarcJacobs全部貨品一律7折，而MarcJacobs嘅MainLine就一律6折。今次減價貨品款式大概佔舖頭一半左右，衫褲的貨量、顏色都尚算齊全，可惜據店員所講，鞋就斷碼斷得好快，入到舖記住睇鞋先喇！<br> <br> 上身：米色長袖薄身冷衫<br> 原價：$3,590<br> 7折價：$2,513<br> <br> 彩綠色Bikini套裝<br> 原價：$1,590<br> 7折價：$1,113<br> <br> 下身：四個骨牛仔褲<br> 原價：$1,490<br> 7折價：$1,043<br> <br> 鞋：圓頭綁帶涼鞋<br> 原價：$2,290<br> 7折價：$1,603<br> <br> 手袋：藍白間牛仔布手挽袋<br> 原價：$3,490<br> 7折價：$2,443</p><p>MarcbyMarcJacobs<br> （28689213）中環置地廣場地庫B17號舖</p><p>西武6折鞋最多</p><p>今次西武最低減至6折，熱門品牌VivienneWestwood、PaulSmith、Moschino等都參與其中。當中做6折嘅貨品多以鞋為主，其餘大部份都係7折貨品居多。</p><p>Seibu（29713888）金鐘太古廣場L2</p><p>Celine手袋選擇多</p><p>Celine減價都係一律7折，減價款式佔舖頭一半左右，衫褲款式選擇較少，相反鞋同手袋嘅選擇相對較多，部份首飾十分吸引，惟貨量唔算太多。<br> <br> 啡色吊帶連身裙<br> 原價：$7,300<br> 7折價：$5,110<br> <br> 啡色涼鞋<br> 原價：$3,470<br> 7折價：$2,429<br> <br> 粉紅色真皮手袋<br> 原價：$8,200<br> 7折價：$5,740</p><p>Celine（28682097）中環置地廣場G13店</p><p>D-mop全店一齊減</p><p>D-mop差不多全舖都做緊減價，話就話最低6折，其實又係大部份7、8折價錢。提提你：唔好畀Display貨嘅Size擾亂視線，因為有好多都擺咗加細碼出嚟，查實仲有碼㗎！</p><p>D-mop（22034130）銅鑼灣京士頓街8號地下</p><p>各大舖減價折扣表</p><p>Gucci：一律7折（現已開始）<br> HarveyNichols：最低7折（現已開始）<br> I.T：最低6折（現已開始）<br> Joyce：最低6折（現已開始）<br> LaneCrawford：最低5折（6月23日起）<br> Prada：一律7折（現已開始）<br> Twist：最低3折（現已開始）<br> Valentino：一律6折（現已開始）</p></body></html>