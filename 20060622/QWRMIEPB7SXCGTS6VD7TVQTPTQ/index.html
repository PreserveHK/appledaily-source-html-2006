<html><header><meta charset="utf-8"><title>林子萱墮模特兒陷阱</title></header><body><h1>林子萱墮模特兒陷阱</h1><p>林子萱前晚接受新城訪問，大談搵暑期工俾人呃慘況，佢話：「嗰時我18歲，俾模特兒公司𠱁我上去，猛叫我碌卡。後尾佢哋又不停打電話畀我，最後我抵受唔住佢哋嘅苦纏，再上去幫佢哋影咗輯相，佢哋又敲詐我3,000蚊，後尾好彩冇事。」佢話當年由外地返港讀書，身在澳洲嘅男友特登飛嚟香港箍煲，仲呆等8粒鐘，可惜子萱不為所動。</p></body></html>