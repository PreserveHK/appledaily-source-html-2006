<html><header><meta charset="utf-8"><title>德國直擊：睇波要去埋玩具車博物館</title></header><body><h1>德國直擊：睇波要去埋玩具車博物館</h1><p>身處德國，晚黑未開波前，日頭仲有好多嘢啱睇！東道城市史圖加特（Stuttgart）有平治同保時捷嘅博物館；紐倫堡（Nuremberg）啱晒啲鍾意玩玩具、儲車仔嘅車迷，嗰度有令人大開眼界嘅玩具博物館嘛！紐倫堡出名生產玩具，模型火車、鐵車仔。本地相信好多人都熟悉Herpa同Schuco車仔、BUSCH火車、拖拉機、siku火柴盒車仔……仲有1個唔可以唔識嘅老牌子，就係Lehmann。<br>Lehmann呢個紐倫堡地道品牌起始自1881年，ErnstPaulLehmann同合夥人JeanErcher將原本只係做錫嘅家族生意，擴展一條龍事業，做埋金屬玩具。到咗上世紀30、40年代，Lehmann車仔玩具已經相當成熟。可惜相繼為納粹黨（Nazi）生產政治玩具，作政治宣傳、教育細路仔日耳曼民族主義嘅時侯，佢哋仍然堅持生產兒時玩味嘅玩具。<br>喺紐倫堡嘅玩具博物館，可以了解多啲呢個品牌嘅故事，仲可以見到啲50、60年前嘅車仔玩具，火車模型，甚至有千年歷史嘅玩具展品都有！究竟以前啲人點樣手做玩具？點解叫火柴盒車仔？參觀呢間博物館你會搵到答案。<br><br>記者、攝影：戴維浩</p><p>Spielzeugmuseum（ToyMuseum）</p><p>開放時間：<br> 星期二至五10:00am-5:00pm<br> 星期六、日10:00am-6:00pm<br> 星期一休息<br> 收費：成人5Euro、小童2.5Euro、家庭10.5Euro（2位成人及小童1名）<br> 查詢： http://www.museen.nuernberg.de/english/english/spielzeug_e/index_spielzeug_e.html </p></body></html>