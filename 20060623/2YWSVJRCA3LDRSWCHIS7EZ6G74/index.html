<html><header><meta charset="utf-8"><title>新武器：160km/h軍用Humdinga直接硬撼HUMMER</title></header><body><h1>新武器：160km/h軍用Humdinga直接硬撼HUMMER</h1><p>早兩日講完部GibbsQuadski，轉頭就推出四驅軍用水陸車Humdinga，陸上行車速度高達160km/h，由陸上駛到水中，不用停車，3秒之內就變身成為70km/h的戰鬥快艇。Humdinga直接對手好明顯係HUMMER，HUMMER係好快，但水上行駛功能有限，而Gibbs就針對HUMMER呢個弱點，設計咗四驅Humdinga。</p><p>160km/h四驅車</p><p>HUMMER個高速四驅，打仗出晒位，Humdinga都一樣，有套簡單而實用嘅四驅，加埋350匹引擎，越野時速160km/h，Humdinga加埋水上飛，唔使停車，3秒之內就可變身戰鬥快艇。軍用Humdinga重2,000kg，以多用途軍車嚟講算係輕量，加埋Humdinga可配防斜彈尾、機關槍、巨型發電機、紅外線探測器和反坦克火箭等設備，確比HUMMER好。</p><p>全套軍用水陸車</p><p>除咗Humdinga，其實Gibbs已經有軍用Quadski，針對特種部隊，成個占士邦咁。不過，廠方列軍用版本為秘密，所以軍用Quadski有乜特別裝備，到𠵱家都未知，但肯定會噴上防紅外線偵察嘅車身油，將引擎散熱位改變，廢氣會經冷卻才放出空氣中。<br> <br> 記者：伍旋卓</p></body></html>