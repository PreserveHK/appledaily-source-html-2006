<html><header><meta charset="utf-8"><title>新腦勢：史上最貴VAIO　Blu-ray出鞘</title></header><body><h1>新腦勢：史上最貴VAIO　Blu-ray出鞘</h1><p>嘩！呢排啲高科技電子零件真係熱鬧到爆，IT妹繼鍾情Nokia部3防手機後，今日居然畀我試到部全球最豪嘅VAIO！仲要內置埋Blu-ray碟機，梗係十萬火急搵番隻《十面埋伏》嚟試機啦，話晒有我至冧嘅章子怡喎！咩話？三萬幾銀？我要出啲功力嗲吓男友先得喇！<br><br>記者：朱崇德<br>攝影：陳偉強<br>ImageGirl：Ruby<br>查詢：SonyStyle（23452966）</p><p>2大高清影碟制式喺今年正式爆發；HDDVD早成個月已出齊軟硬件，獨領風騷咗好一段時間，佢宿敵Blu-ray今日終於發招！SONY更特別為呢部史上最豪規格VAIO搞咗個發布會，彷彿話畀對手知，高清應該係一把雙刃利劍，除咗睇，其實仲可以錄！不過劍一出鞘，先傷係荷包；全頂級硬件打造，有咁豪得咁豪，索價$32,980，值嘅，不過「雪……痛呀！」</p><p>香港6月底到貨</p><p>水貨Blu-ray影碟已鋪天蓋地殺入香港，新舊電影加埋十幾套，可惜SAMSUNG預飲頭啖湯嘅Blu-ray播放機甩底，搞到大家得個望字！AR18GP一個唔該成為全球首部錄播集一身嘅Blu-ray機。香港SonyStyle已開始接受預訂，如無意外6月底前會派貨。<br> 內置Blu-ray光碟機嘅好處，當然意味可播放1,920×1,080的FullHD影像！就市面美版水貨Blu-ray影碟計，街價約$185一隻，可謂與普通DVD碟價差無幾，不過更令人垂涎者，是具備BD-R（$155）單次燒錄及BD-RE（$195）重複燒錄功能，配合現時市面HDV攝錄機，就可以自製埋高清影碟；但要一般用家置齊全套高清裝備，簡直等同荷李活大片製作費預算呢！</p><p>最高解像17"芒</p><p>AR18GP設計幾體貼，除機身配備一個超靚的17"芒外，更達到全球最高解像度嘅1,920×1,200，蘋果最強嘅17"MacBookPro都只去到1,680×1,050，咁高解像度真係令好多40"LCDTV都被比下去！加上佢有Notebook界首見的HDMI插口，可另駁LCDTV或Plasma作輸出，當埋Player都仲得！</p><p>最強硬件規格</p><p>至於硬件規格方面，SONY都講明是強中之強！處理器使用CoreDuoT2600（2.16GHz）配1GBDDR2SDRAM，顯示卡使用新款的nVIDIAGeForceGo7600GT配256MB影像記憶體，可以話好多人屋企部電腦都未有用上咁靚嘅顯示配備！不過記者最愛係芒頂嘅傳統「大眼仔」，31萬像素CMOS鏡頭，可以話繼承了VAIO最正血統。<br> 就現場實試，上網、開相，完全可用爽爆形容，就算行大食嘅3D遊戲亦難唔倒！不過新世代機，亦當然有「新世煩惱」；機身本來支援內芒＋電視雙芒輸出設計，在一般程式操作上完全冇問題，不過當行Blu-ray睇片，就食唔起雙芒輸出兼不能播片，更需重新啟動電腦，估計有可能是軟件上問題，不過對硬件規格的「大食」，都絕對唔講得笑！</p><p>CoreDuoT26002.16GHz<br> <br> 160GBSATA<br> <br> 1GBDDR2SDRAM<br> <br> Blu-ray光碟燒錄機<br> <br> nVIDIAGeForceGo7600GT/256MB<br> <br> 17"WUXGA1,920×1,200<br> <br> 31萬像素CMOS<br> <br> 416×33.5-41.5×299.5mm/3.8kg</p><p>全港首試高清《十面埋伏》</p><p>雖然可作燒錄嘅BD-R、BD-RE等「吉碟」暫未到手，不過仍可為大家測試高清影碟嘅表現。目前市面已有《第5元素》、《妖夜尋狼2》等試機碟，不過睇解像度之餘睇埋色彩豐富度及層次感表現，相信非劉華同阿武套《十面埋伏》莫屬！</p></body></html>