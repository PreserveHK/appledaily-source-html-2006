<html><header><meta charset="utf-8"><title>向海嵐慣見內地狂迷</title></header><body><h1>向海嵐慣見內地狂迷</h1><p>向海嵐早前與陳鍵鋒和陳國邦到中山，為一新樓盤開售宣傳，當日她一行三人與現場觀眾玩遊戲和舉行簽名會之餘，更唱歌助興，吸引過千市民圍觀，場面熱鬧。<br> 在向海嵐獻唱期間，突然有數名市民衝上台要求她簽名合照，由於過往到內地登台演出也曾發生過類似事情，向海嵐遂一邊唱歌一邊握手影相兼簽名，猶如熟手技工一樣。</p><p>「冇俾佢哋嚇親」</p><p>向海嵐笑說：「內地人係比較熱情啲，差唔多次次返親內地都有咁嘅情況發生，佢哋都只係上台要簽名同影相，冇俾佢哋嚇親。今次我都有同埋媽咪一齊去，順便參觀吓內地樓盤，嗰度地方真係好大好舒服，有機會我都想買番間，當係別墅咁，得閒可以同媽咪返嚟住吓。」<br> 採訪：林妃</p></body></html>