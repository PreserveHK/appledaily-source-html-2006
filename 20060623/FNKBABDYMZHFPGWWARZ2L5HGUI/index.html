<html><header><meta charset="utf-8"><title>It'sPossible美有可能：有蠅有格　妝……要淡</title></header><body><h1>It'sPossible美有可能：有蠅有格　妝……要淡</h1><p>烏蠅鏡用途：扮明星、遮殘樣、擋太陽。懶理閣下買「超」理由，一句到尾：「蠅人者，型也。」炎炎夏日想盡情showoff？先尊重自己千挑萬揀的太陽眼鏡，跟自己的膚色化淡妝，束起一半或全部頭髮，烈日當空下便可輕易地突顯「蠅」格！<br><br>記者：盧家蕙　<br>攝影：林栢鈞　<br>Model：Ian&amp;Elain（FromQuinmodels）<br>MakeupArtist：Wing（FromLancome）<br>Sunglasses：OnPedder</p><p>咪亂揀</p><p>唔想變面包超人或平面方角大電視，入貨前先睇清楚自己面形，跟足以下Tips就萬無一失。</p><p>宜<br><br>長面戴烏蠅鏡</p><p>面形長、呈心形、方形、橢圓形或有稜角的人，可揀大框的懷舊鏡或烏蠅鏡，遮蓋顴骨位置令面形睇上來短啲。</p><p>圓面戴方框</p><p>圓面形或偏短的人，則要揀粗框或有稜角的鏡框，可平衡圓面形。方框超為佳，選擇鏡架較細小的眼鏡，覆蓋面積較小，唔怕遮掩短小面部。</p><p>忌</p><p>鼻扁者，不宜戴沒有鼻托及太貼面的款式。</p><p>咪以為戴太陽眼鏡，曬到塊面紅卜卜好natural，到室內或夜晚，始終要以真面目示人，走唔甩㗎！除非你天生麗質唔使執，咪以為戴超便可遮掩面青口唇白的殘樣，唔想一除超即跌watt，唔該學識點化戴超淡妝。</p><p>粉紅散發少女味</p><p>烏蠅鏡已遮蓋一半臉蛋？看不見明眸，無謂浪費時間勁畫雙眼，簡單啲就得啦！唇部才是焦點所在，如你天生皮膚白淨，可勾畫細緻唇形，大膽選用較sharp的粉紅色唇膏，再輕輕掃上胭脂，營造白裏透紅的效果。</p><p>妝物</p><p>a.Lancome四色眼影#203DelicateRomance$300<br> b.Lancome雙色眼影#104BoraBora$220<br> c.LolaPowderBlush#Sunset$215<br> d.LancomeColourFever唇膏#105$170<br> JuicyTubeSwirl#OrangeFizz未定價<br> e.EsteeLauder捲曲睫毛液$180</p><p>Steps</p><p>Tips：</p><p>用遮瑕膏由外至內用化妝掃遮蔽嘴角較暗啞的地方，再以唇筆勾畫出唇形會好啲。</p><p>鬈髮<br><br>嬌柔小髻</p><p>想保留長髮飄逸感，可把直髮燙曲，唔想褸褸丘丘，可於中間位置紮上小髻，減少累贅感。</p><p>橙金夠健康</p><p>如擁有健康膚色的美眉，橙金色妝容比粉紅色更搶鏡順眼，掃上Bronzer可加深面部輪廓，想笑容增添燦爛，塗上閃亮感十足的Lipgloss，totallook更顯活力。</p><p>妝物</p><p>a.Lancome四色眼影#203DelicateRomance$300<br> b.Lancome雙色眼影#PortoCervo$220<br> c.LancomePinceauPoudreBronzer$290<br> d.LancomeColourFever唇膏#209$170</p><p>Steps</p><p>1.先用棕色眼影塗抹整個眼窩，作打底之用，中間部份以金橙色點於其中，最後以棕金色眼影塗於眼尾，再掃上睫毛液，營造Candleeyes效果。</p><p>Tips：</p><p>若想加深面部輪廓，除了把Bronzer掃於C字位，T-Zone位也可輕輕掃上，切忌搽上大片的深色胭脂，烏蠅鏡會把胭脂遮上大半，只露出的小部份紅色，感覺更突兀。</p><p>直髮<br><br>清爽小辮</p><p>把所有頭髮束起係人都識，不過有啲人紮完都仲係歪歪斜斜，好大可能係本身頭髮太凌亂，先用直髮板把頭髮夾得順直貼服，紮起辮子更得心應手，效果更討好。</p><p>Lancome（28697518）　<br> EsteeLauder（22658014）　<br> Lola（28335157）</p></body></html>