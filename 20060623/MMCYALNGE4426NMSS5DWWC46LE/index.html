<html><header><meta charset="utf-8"><title>翁紅死都唔見前夫</title></header><body><h1>翁紅死都唔見前夫</h1><p>翁紅（圖右）前晚去咗演藝學院睇鄭文雅有份主演嘅舞台劇《誘心人》，鄭文雅老公虞哲輝同姑奶康虞茱迪都有捧場。翁紅都有去，唔知係咪見到人哋老公咁支持太太，一時感觸，就自爆近期有追求者，又話可以面對新一段情，佢話：「朋友同我講，乜宗教都可以信，惟獨男人唔可以信。」問翁紅仲有冇同前夫聯絡，佢好激動咁話：「冇，佢冇資格做我朋友，我入土為安或者佢入土為安，都唔可以做朋友。」</p></body></html>