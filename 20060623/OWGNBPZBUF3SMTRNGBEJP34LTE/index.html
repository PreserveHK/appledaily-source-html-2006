<html><header><meta charset="utf-8"><title>最輕最細：攞上手Notebook</title></header><body><h1>最輕最細：攞上手Notebook</h1><p>SONY又出Palm？當然唔係！UX17GP號稱現時全球最輕、最細手提電腦，內置CoreSoloU100處理器（1.2GHz），配512MB記憶體及30GB硬碟，可以在WindowsXP的操作環境下，進行各類文書及無線上網工作！<br>最過癮係個芒，4.5"設計同PSP不相上下！不過就有1,024×600的超高解析度，而為咗方便操作，芒底還收藏了一個鍵盤，唔喜歡者，亦可隨意在TouchScreen上隨手亂畫；此外機身亦如3G手機般，有一個30萬像素鏡頭在芒面做視像會議、一個130萬像素鏡頭在芒後作影相，都真係潮玩到震。</p><p>PROFILE</p><p>處理器：CoreSoloU1400（1.2GHz）<br> 記憶體：512MBDDR2SDRAM<br> 顯示屏：4.5"（1,024×600）<br> 硬碟：30GB<br> 鏡頭：31萬像素＋130萬像素<br> 無線網絡：IEEE802.11a/b/g、藍芽2.0<br> 尺寸：150.2×95-100.5×32.238.2mm<br> 重量：517g</p><p>滑鼠溝電話</p><p>早排日本公布咗呢款過癮光學滑鼠仔，最搞鬼地方係可搖身一變成VoIP電話（網絡通話），方便親朋戚友密密傾長途電話，慳錢之餘仲好方便。不過諗深一層，若果要邊傾偈邊上網搵料，要不停擺低又拎起，都幾麻煩喎。</p></body></html>