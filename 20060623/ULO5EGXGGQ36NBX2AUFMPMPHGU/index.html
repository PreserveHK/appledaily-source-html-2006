<html><header><meta charset="utf-8"><title>見車講車：V……VTEC你嚇鬼呀<br></title></header><body><h1>見車講車：V……VTEC你嚇鬼呀<br></h1><p>說起Accord，人們都用Camry與Mazda6去比較，比乜喎，都唔化嘅，今時今日講惡，不用埋身打到頭破血流，最重要是識撻「朵」。<br>Accord撻VTEC個「朵」，唔打得都嚇得，有VTEC喎，邊個唔驚？沒有3,000c.c.引擎都不敢追上來。有VTEC，就好像同人講你係李小龍個徒弟，有幾好打？唔知，總之有李小龍個名就好打，未交手，先贏一半，本田的VTEC也一樣，漸漸就成了一個「好好砌」的傳說。<br>本田10年前已明白新一代車迷不注重實用，白白癡癡咁，只要一個廣告吹噓，就一窩蜂說好。為了抗衡這種不正常的趨勢，所以蝕大本生產一系列TYPER車系，將VTEC變成SymbolicofTrack-ready。好了，今天Accord用新2.4引擎？不用解釋其結構，只要在VTEC前加個i，變成i-VTEC，車迷就會說：「嘩，即係『i-李小龍』，仲勁。」勁響邊？唔知。你揸過咩？唔知。有幾快？吓，原來未試過。你一句我一句，有i-VTEC的Accord就是一部快車。</p><p>我說你知，新一代Accord是部快車，但快得有條理，和豐田CAMRY不同，Accord的軚盤和車身老老實實告訴你車速是100km/h，操控力還剩多少個巴仙。CAMRY嗎？140km/h和80km/h的速度感差不多。比喻為公司，CAMRY是大藍籌，沒有野心，年年會派息，但Accord不同，有野心，你要進攻，它會說：「老闆，唔使驚，咁嘅情況下，實力夠，你有膽去馬，我撐你。」唔到你唔信，我2部試過，試到厭㖭。<br> 記者：伍旋卓</p></body></html>