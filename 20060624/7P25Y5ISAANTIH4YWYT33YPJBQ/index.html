<html><header><meta charset="utf-8"><title>　　高達激走馬丁 - 李八方</title></header><body><h1>　　高達激走馬丁 - 李八方</h1><p>公民黨添馬艦冇辦法力挽狂瀾，畀煲呔大比數通過，呢個星期日就轉移陣地去搞竊聽條bill，佢哋準備喺灣仔小童群益會搞個論壇，請到大律師公會前主席袁國強、人權監察主席何秀蘭同李志喜，以及吳靄儀出嚟解畫。<br> 另外，黨員陳淑莊Tanya仲粉墨登場拍咗幾套短片，佢扮埋男裝，到時同場加映，公民黨叫八方要特別注意。<br> 至於白鴿黨，八方聽聞，前黨主席馬丁喺最後幾日曾經要求現任黨魁高達（李永達）收回支持政府嘅決定，同公民黨並肩作戰，可惜馬丁力陳利弊都打動唔到高達嘅心，於是佢老哥一氣之下，向立會告咗幾日假，飛咗去菲律賓開會喎。<br> 講開經常呻窮嘅公民黨，湯家驊話佢哋出版嘅《A45報》，曾經收到商人顧明均一筆好大嘅捐款，但組黨之後係未收過顧生捐助，總之他就好感激捐錢畀佢哋嘅人，佢哋除咗外國錢唔會收之外，其他錢就算係民建聯捐都唔緊要，佢哋嘅原則係，捐錢唔可以有附帶條件。<br> <br> 傳真︰2623-9278<br> 電郵︰pf_lee@appledaily.com</p></body></html>