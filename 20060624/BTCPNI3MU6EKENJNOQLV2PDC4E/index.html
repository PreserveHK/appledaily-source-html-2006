<html><header><meta charset="utf-8"><title>　　平機會束健銘難忘派位歧視案 - 李八方</title></header><body><h1>　　平機會束健銘難忘派位歧視案 - 李八方</h1><p>平等機會委員會啱啱過咗10歲生日，回顧過去10年，平機會真係為飽受歧視嘅市民討回唔少公道。平機會總平等機會主任束健銘噚日接受香港電台訪問時話，喺過去咁多年處理嘅投訴，最深刻印象就係喺01年嘅中學派位性別歧視事件，佢話當時每日都有幾十個家長排大隊上嚟平機會投訴，最後收到嘅投訴超過800宗，破晒紀錄。<br> 佢同八方講，當年佢處理呢單嘢時心情都有啲矛盾，原因咁啱佢個仔嗰年都係升讀中一，當年派位機制被指偏幫男仔，但係束主任嘅囝囝好識諗，同Daddy講希望憑自己實力派到間好學校，呢句說話就好似強心針咁，結果單嘢唔使一個學年就解決咗。束主任又話，當時睇到班家長由喊咁口變得開心番，真係好大鼓舞。<br> <br> 傳真︰2623-9278<br> 電郵︰pf_lee@appledaily.com</p></body></html>