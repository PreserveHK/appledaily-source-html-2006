<html><header><meta charset="utf-8"><title>前藝人鍾麗淇母親　早年經歷喪子痛<br>肌萎婦學霍金活得開心</title></header><body><h1>前藝人鍾麗淇母親　早年經歷喪子痛<br>肌萎婦學霍金活得開心</h1><p>著名物理學家霍金訪港，不但颳起一股探索宇宙起源的熱潮，亦令更多人認識肌肉萎縮症。55歲的黎少蓮（Lisa姐）與霍金患上同樣的疾病，惟她曾經歷喪子、癌病的挫折，揹負的不幸較霍金更多、更重。日前，Lisa姐有幸與霍金見面及合照。這張照片，比起千言萬語更令人相信，安樂死不如安樂生。</p><p>日前，Lisa姐參加了霍金在香港科技大學舉行的《宇宙的起源》講座，Lisa姐沒料到她能在整個會場的2,000名聽眾之中排眾而出，爭取到一個與霍金合照的難得機會。「我見到霍金，第一句就同佢講：『今日好開心，好歡迎你嚟香港』，佢聽到就笑，我仲代表肌健協會送咗一份紀念品畀佢。影相嗰刻真係好興奮，好似中咗六合彩咁，嗰晚返到屋企食咗安眠藥都瞓唔着呀！」Lisa姐風趣地說。「霍金係肌萎病人嘅偶像，我真係好佩服佢全癱都咁叻，我都要向佢學習。」</p><p>病患逐一發現</p><p>說到學習，Lisa姐亦肯定是肌萎病人的學習對象。Lisa姐是前藝人、現職瑜伽導師鍾麗淇（Margaret）的母親，她與丈夫早年移居加拿大，原本育有兩子兩女，湊成兩個「好」字。<br> 然而，89年11月，當時只得19歲的長子Joseph，突然患上急性肌肉萎縮症，身高6呎、體重160磅的他，在兩個月內肌肉急劇萎縮，降至只剩90磅，更於90年1月不幸病逝。看着原本健康正常的愛兒在剎那間離開，這種震撼和打擊，令生性樂天的Lisa姐和丈夫亦承受不來。<br> 「Joseph臨去之前嗰晚迴光返照，突然間好精神咁叫細佬同佢打hockey（曲棍球），第二日我再去醫院睇佢時，佢已經去咗，我成個人當堂儍咗，叫Margaret打電話通知爸爸，佢㩒極都㩒唔到號碼，佢仲鬧姑娘，明明話仲有兩星期，點解突然間就走咗，當時Margaret只得14歲。」事隔10多年，Lisa姐回想那刻情景亦難忍淚水。<br> Joseph的離世，令鍾家各人幾乎崩潰。95至96年間，Lisa姐舉家離開加拿大傷心地，回流香港，惟噩運卻緊隨她而來。99年，Lisa姐發現患有子宮良性瘤，入院接受手術，同年，她開始覺得身體狀況有變，走路經常無故跌倒，前往醫院檢查，醫生未能作確切診斷。翌年，Lisa姐又患上乳癌，需動手術切除腫瘤。直至03年，她終被證實患上運動神經元病（MotorNeuroneDisease），屬肌肉萎縮症的一種，病徵為四肢肌肉乏力及經常抽筋。<br> 「我唔知我同Joseph嘅病係唔係一樣，因為佢去得太快，醫生未有時間查得出，不過我知道有呢個病之後，完全冇受影響，我已經面對過咁多嘢，仲邊有嘢面對唔到。」原是跳舞高手，如今卻要與輪椅為伍的Lisa姐說。</p><p>動力來自家人</p><p>疾病縱令Lisa姐失去控制軀體的能力，但卻無阻她掌控自己的生命。一年多前，Lisa姐加入香港肌健協會，成為該會副主席，閒時四出探訪及開解病友，為他們帶來歡樂。<br> 「記得有個男病友，原本好消極，但我勸佢要多啲參加活動，佢後嚟有好大改變，變得好開心，仲主動約我哋。佢臨死前同我講，話如果早啲識我，佢可能冇咁快死。」Lisa姐說。<br> 該會另一位副主席劉偉明更予Lisa姐一個「開心果」稱號。「Lisa姐身體所受嘅痛苦唔會比其他病友少，但佢成日都笑笑口，喺個會入面有一份凝聚力。」Lisa姐坦言，她的生存動力是來自丈夫和子女的支持。沒有他們，就沒有坐在輪椅上仍能笑容滿面的Lisa姐。</p><p>Lisa姐語錄</p><p>‧行唔到咪坐輪椅囉，張輪椅幾舒服呀！<br> ‧開心又一日，唔開心又一日，唔好鑽牛角尖，開心已經係醫緊自己個病。<br> ‧一個女人，塗少少唇膏已經精神好多，做病人唔一定要搞到自己殘晒，盡量扮靚啲，人都精神啲、開心啲。<br> <br> 蘋果投訴熱線：29290000<br> 社會服務熱線：29908288<br> 傳真：23702192<br> 電郵：sservice@appledaily.com</p></body></html>