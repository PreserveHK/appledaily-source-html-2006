<html><header><meta charset="utf-8"><title>Nike出埋概念大碟</title></header><body><h1>Nike出埋概念大碟</h1><p>正所謂音樂大同，要發揚足球精神，最原始嘅方法當然係用音樂力量。Nike於本星期初就連同叱咤903搞咗個音樂會，以林海峰壓陣帶領小春、鄭融、衞詩、吳浩康、Shine、Krusty等，利用音樂力量召集Fans唱出5大足球精神。與此同時，Nike更聯同Moov踩過界推出《TheLastTouch》概念大碟，灌錄8首宣揚JOGABONITO精神嘅新歌，感染熱愛音樂嘅年輕一群。呢隻碟由2月開始籌備，參與製作歌手多多，而且全數新歌，更含JanLamb新曲《愛踢你嘅伴侶》。但隻碟就不予公開發售，只要上Nike網頁玩問答遊戲就有機會得到。</p><p>Nike仲搵嚟拍港產電影有一手嘅導演陳果幫手，拍了名為《屋邨》同《BB》2段足球片，片長1分鐘左右已經令人有會心微笑嘅感覺，希望再將世界盃感染力傳到屋邨。<br> <br> （上網睇：www.nikefootball.com）</p></body></html>