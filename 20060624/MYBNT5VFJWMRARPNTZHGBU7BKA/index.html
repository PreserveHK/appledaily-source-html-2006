<html><header><meta charset="utf-8"><title>　　連戰夫婦飲新抱茶 - 李八方</title></header><body><h1>　　連戰夫婦飲新抱茶 - 李八方</h1><p>國民黨永遠榮譽主席連戰個仔連勝文噚日訂婚，未來老婆係台灣紅豆食府嘅二小姐蔡依珊。話晒連家喺中港台咁多人脈，連勝文仲要喺香港返工，要交稅畀特區政府（佢𠵱家係通用集團亞太科技創投公司副總裁，負責大中華區業務），到時佢喺台灣擺完酒，都要返香港再擺多次。<br> 連家出手闊綽，雖然蔡家唔收禮金，但連家都準備咗120盒半島酒店嘅禮餅，同埋好多鑽石、首飾做禮物，攞嚟變賣肯定值唔少錢。<br> 台灣啲新聞好關注連公子嘅感情生活，因為佢算係台灣數一數二嘅鑽石王老五，連名模周汶錡都傳過係佢嘅紅顏知己。連公子同蔡小姐唔係拍咗好耐拖，咁快就結婚容易引人遐想，連公子啲朋友就話咁快結婚一定唔係奉子，如果蔡小姐大肚，新老爺連戰早就開心死啦！<br> <br> 傳真︰2623-9278<br> 電郵︰pf_lee@appledaily.com</p></body></html>