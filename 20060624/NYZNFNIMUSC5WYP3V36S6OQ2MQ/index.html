<html><header><meta charset="utf-8"><title>　　工聯會新領導響應煲呔生三個 - 李八方</title></header><body><h1>　　工聯會新領導響應煲呔生三個 - 李八方</h1><p>工聯會理事長黃國健呢排頻頻帶班新領導層與傳媒見面，噚日就輪到年紀最細、學歷最高嘅副理事長吳秋北（唔好讀錯「唔揪得」呀），佢老兄係文職及專業人員協會會長，𠵱家讀緊博士研究生，佢以36歲之齡就能夠晉身工聯會領導層嘅行列，睇嚟真係前途無可限量。健哥透露，會鼓勵秋北同其餘三個新任副理事長參加選委會選舉㖭。<br> 講番吳秋北，你唔好睇佢年紀輕輕，一臉babyface，原來佢已經結咗婚，而且仲有三個囡囡，一早響應咗煲呔生三個嘅呼籲，佢咁支持煲呔，睇嚟如果佢日後成功晉身選委，佢呢一票，一定係煲呔囊中之物。<br> <br> 傳真︰2623-9278<br> 電郵︰pf_lee@appledaily.com</p></body></html>