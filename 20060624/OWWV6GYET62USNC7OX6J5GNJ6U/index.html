<html><header><meta charset="utf-8"><title>吾唱K：估吓佢哋係邊位？　唔唱新K　翻煲舊MV笑爆嘴</title></header><body><h1>吾唱K：估吓佢哋係邊位？　唔唱新K　翻煲舊MV笑爆嘴</h1><p>多得卡拉OK的蓬勃發展，我們才可以睇到製作愈來愈認真、愈來愈揼本、愈來愈有故事性的MV，唱K之餘睇MV都成為去K場的指定動作。老餅朋友們唱K最愛翻唱舊歌，而嫩口朋友們亦趁機欣賞早十幾廿年前的MV，這個活動其實好有趣，因為你會發現到一大堆當紅Artist、二打六或者已被人遺忘的碎星原來係MV內的男女主角，造型娘爆又冇美感，勁搞笑！今日只搵出當中的12人，若然你想到更多的話，不妨話我知！<br><br>記者：黃藹瑩　攝影：林栢鈞、黃子偉、陳偉強</p><p>為咗搵番呢堆舊MV，我哋收集咗好多K迷提供的資料，然後逐首點唱逐首核對。睇番啲Artists的舊MV，好笑程度就等同你睇番自己中學時代的舊相一樣，薯Look當然不在話下，娘爆造型更可謂天地不容，總之絕對係去唱K的一大贈興。我哋唔排除𠵱家的新MV中會隱藏明日之星，所以大家以後蒲K睇MV不妨落足眼力，估吓邊個Dancer或者Model最快跑出！<br> <br> 1.古天樂@草蜢《原諒我是我》<br> 2.張玉珊@張學友《李香蘭》<br> 3.陳妙瑛@黎瑞恩《發誓》<br> 4.楊采妮@李克勤《紅日》<br> 5.梁芷珊@張學友《來來回回》<br> 6.吳君如@張國榮《儂本多情》<br> 7.楊崢@黎明《兩心知》<br> 8.謝天華@梁雁玲《像霧像雨又像風》<br> 9.伍詠薇@蔡一傑《失樂園》<br> 10.蒙嘉慧@郭富城《ILoveYouSo》<br> 11.張燊悅@郭富城《分享愛》<br> 12.陳豪@周慧敏《感情的婚禮》</p><p>Staff醒你：K場5奇事</p><p>雖然我都知你係K迷，不過可能好多K場貼士你唱咗咁耐都未必知。嗱，今日就由Staff親身話你知K場八卦事，學嘢喇！</p><p>1.電話預約最快</p><p>最怕星期五六這兩天或者公眾假期去唱K，尤其係HappyHour時段就更加令人等到發脾氣！想即興殺落去又要有位都幾難，2間卡拉OK的Staff都不約而同Suggest各位用電話訂位服務。早一日打電話Book房當然係最好，就算唱K當日打去訂位一樣得，即使係HappyHour的黃金時間用電話訂位都一定比親身攞籌快！因為打電話訂房的最大好處就係職員可即時幫你Check晒區內的其他分店是否有位，等你唔使四圍撲。</p><p>2.攞張飛機氈</p><p>夏天去唱K的最大唔好處，就係着住短袖衫或者背心遇着K房內的大冷氣，瑟瑟縮縮好難頂。原來K場的服務都幾周到，只要你覺得凍，都可以好似喺飛機上一樣問侍應攞張毛氈，費用全免！</p><p>3.唔同區收費唔同</p><p>元朗的租金點都比銅鑼灣租金低，所以同一間Neway去唔同區，人頭收費亦有出入，差價大致上約$10，不過慳得$10又未必慳到車費！至於加州紅就有GreenBox、RedBox同RedBoxPlus，每間人頭收費相差$10左右，不過星期五、六的LunchK就3間都劃一收費。</p><p>4.想撞明星？有計！</p><p>成日睇娛樂版都知明星最愛蒲老銅嘅兩間K場：NewayCEO同皇室堡RedBoxPlus，主要都係貪有獨立廁所同海景睇，畀多少少錢就有酒店式的服務，想撞明星逢星期四、五、六可以去多啲。</p><p>5.無厘頭要求咪妄想</p><p>唔知啲客人係咪去慣茶餐廳，唔記得咗K場的飲食部始終有些少唔同，因為有Staff話曾經有客人強烈要求一杯兒童鴛鴦（即好立克加阿華田），又或者見過客人當眾互爭積分，嘩，認真失禮。</p><p>2K收費</p><p>Neway收費：最平<br> MorningK（6:00am-9:00pm）　$18<br> 訂座：21962196按23（北角英皇道310-316號雲華大廈2樓）<br> Lunch（11:00am-1:00pm）　$42<br> HappyHour（2:00pm-8:00pm）　$45-$69<br> （學生優惠：星期一至五$45）<br> 黃金時段（8:00pm-1:00am）　$79-$88<br> 貓頭鷹時段（2:00am-6:00am）　$49-$75<br> 訂座：21962196按112（旺角豉油街60-104號鴻都商場地下至2樓）<br> <br> 加州紅收費：<br> HappyHour（8:00pm前）　$49-$55<br> 黃金時段（8:00pm-1:00am）　$69-$98<br> 貓頭鷹時段（12:00mn-6:00am）　$59-$61<br> 查詢：23422342<br> （以上價錢只作參考，以分店店員提供資料為準）</p></body></html>