<html><header><meta charset="utf-8"><title>動畫片首映<br>阿葛有味笑話玩嘉欣　教壞細路</title></header><body><h1>動畫片首映<br>阿葛有味笑話玩嘉欣　教壞細路</h1><p>每年暑假，動畫片都深受歡迎，今年美國迪士尼就炮製了以車做主角的動畫片《反斗車王》（Cars），並邀得林嘉欣、軟硬天師林海峰及葛民輝為片中的名車配音，前晚該片在銅鑼灣舉行首映禮，三位配音主角都有出席，但葛民輝卻在現場當着小觀眾面前，大講有味笑話戲弄林嘉欣，似有教壞小朋友之嫌。</p><p>迪士尼動畫《反斗車王》（Cars）前晚在銅鑼灣舉行首映禮，除了為片中名車配音的林嘉欣，林海峰及葛民輝外，出席首映的嘉賓眾多，有羅霖一家，馬詩慧及其子女，陳淑蘭、林曉峰一家等。</p><p>女方一臉尷尬</p><p>林嘉欣在台上拿着她配音的藍色保時捷車仔，並大讚該車漂亮，身旁的葛民輝即說：「對車頭燈重靚。」擺明車馬食嘉欣豆腐，弄得嘉欣一臉尷尬。<br> 當司儀問嘉欣假若流落在荒島，在阿葛同林海峰二人當中會選擇誰人陪同在荒島上生活，林嘉欣𠲖𠲖哦哦，笑而不語，阿葛似乎食髓知味，再乘勢說：「可以講我哋會輪住同佢做朋友。」</p><p>唔羨慕李嘉欣</p><p>事後問阿葛為何戲弄嘉欣，他笑稱只是開玩笑，他說：「咁佢架保時捷車嘅車頭燈好靚嘛，大家唔好諗咁多，開玩笑啫。」而嘉欣表示覺得今次配音很好玩，並希望有機會可以配女巫的角色。提及城中話題，劉鑾雄以二十多萬的廣告祝賀李嘉欣生日，問到同是叫嘉欣的林嘉欣可有羨慕，她即說：「我唔羨慕，因為我份人鍾意低調啲，生日都係平淡啲，物質我唔係要求咁高。」<br> 採訪：何永寧　攝影：陳順禎</p></body></html>