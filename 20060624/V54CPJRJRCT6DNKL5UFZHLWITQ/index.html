<html><header><meta charset="utf-8"><title>阿羅約夫人肚痛入院</title></header><body><h1>阿羅約夫人肚痛入院</h1><p>菲律賓局勢早排唔多穩定，又戒嚴又示威，總統阿羅約夫人（GloriaArroyo圖）日日撐到行，成59歲人由朝做到晚，鐵打都唔掂。早兩日佢終於打敗仗，喺老公生日會上嗌肚痛要入院，好彩冇乜大礙，醫生話壓力太大兼疲勞過度，唞吓就得，今晚仲應該可以飛去意大利訪問㖭。由於生日會喺餐廳搞，餐廳驚食壞總統影響生意，即刻劃清界線話「唔關我事」！<br> 路透社</p></body></html>