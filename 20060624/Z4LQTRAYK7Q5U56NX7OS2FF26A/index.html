<html><header><meta charset="utf-8"><title>蕭卓明學校助平反</title></header><body><h1>蕭卓明學校助平反</h1><p>無綫舉辦的香港先生競選𠵱家進行緊宣傳活動，其中10號蕭卓明早前俾神秘人爆料，力數佢喺中學任教時曾同未成年學生行為不檢，最後仲俾學校開除，噚日無綫副統籌經理陳紫蓮就話，學校方面已經寄咗推薦信為蕭卓明平反，佢話：「信裏面講明蕭卓明唔係因為犯事而開除，而係佢自己辭職，絕對唔係報道咁講。」</p></body></html>