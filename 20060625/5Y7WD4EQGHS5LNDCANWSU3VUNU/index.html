<html><header><meta charset="utf-8"><title>投葡萄牙信心1票</title></header><body><h1>投葡萄牙信心1票</h1><p>今日世界盃16強將會上演大戰葡萄牙惡鬥荷蘭！荷蘭雖然喺3場分組賽中，以2勝1和不敗姿態晉身16強，但係細心翻睇佢哋對塞黑場波，根本只係贏在洛賓個人質素；跟住對科特迪瓦嗰場，更加係備受考驗，所以嚴格嚟講，「橙色兵團」分組賽表現只屬一般。<br> 陣容方面，中堅奧查成日掛住助攻、馬菲臣轉身亦較慢，造成後防一大漏洞；中場亦欠缺一名派牌重心，令中前線有各自為戰之感，加上「雲佬」狀態亦麻麻，所以今日真係捧唔過！</p><p>費高以老帶新</p><p>葡萄牙方面，上場留力情況下，仍能輕取「夫添」嘅墨西哥，表現惹人好感。其實呢隊波今屆比以往更具整體性，分工清晰。特別係中場有迪高派牌，而哥斯天拿同文尼捷就專責防守，兼有費高以老帶新，就算落後都冇有怕。仲要係佢哋由前巴西國家隊教練史高拉利坐鎮，有佢臨場調兵遣將，更具信心。加上有04年歐國盃擊敗荷蘭嘅近績支持，受讓平/半，大家實力五五波情況下，下盤值得支持！<br> 球彩台《06世界Bar》主持阿占<br> PHONE波熱線：1831678<br> PHONE波電郵：soccer64@cabletv.com.hk<br> 開放時間：8:00pm至5:30am</p></body></html>