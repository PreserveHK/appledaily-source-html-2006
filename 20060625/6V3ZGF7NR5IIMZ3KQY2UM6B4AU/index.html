<html><header><meta charset="utf-8"><title>琪人琪事：16強廝殺令人期待</title></header><body><h1>琪人琪事：16強廝殺令人期待</h1><p>兩個星期嘅世界盃賽事，正踢得如火如荼，所有48場分組賽事都踢完喇！只剩16支強隊脫穎而出，進入淘汰賽階段，期待更精采的比賽。<br> 每支決賽隊伍都想爭取勝利，唔會再喺之前計算首名或次名出線咁簡單，邊隊冇得留低？就要睇每隊嘅出場安排喇。</p><p>欣賞奇連士文布局</p><p>每支隊伍亦唔想加時，或以十二碼去分出勝負，因為體力也是一個問題！教練亦會小心考慮敵方嘅打法，同會出邊位球員，踢邊個位置而安排出場陣容，想喺上半場先入球而得到領先優勢，如果失誤想喺下半場作出改變，可能會是太遲！真傷腦筋。<br> 我會欣賞德國教練奇連士文，佢嘅布局編排，亦令德國分組賽全勝而輕易進入16強，值得睇好。<br> 16強隊伍中，我覺得最大機會晉級有德國、阿根廷、英格蘭、葡萄牙、巴西同西班牙！因為今屆佢哋無可否認真係踢得非常好嘅國家，尤其是德國、西班牙同阿根廷。<br> 在16強對碰之中，我覺得戲碼最強，除咗噚晚德國對瑞典，仲有今晚葡萄牙對荷蘭，我都唔會走雞！<br> Toby梁靖琪<br> 走出女生宿舍依舊人氣鼎盛，為睇波更不惜捱更抵夜。</p></body></html>