<html><header><meta charset="utf-8"><title>女鞋子：梁詠琪至貴軟Boot</title></header><body><h1>女鞋子：梁詠琪至貴軟Boot</h1><p>「呢對係我最貴嘅鞋，其實佢可以夾成一對長boot，不過夏天就梗係唔會着長boot啦，買呢對鞋嘅時候我都諗咗一陣，因為我未試過買咁貴嘅鞋，不過我都覺得值嘅，一來佢啲皮好靚同軟，着咗好舒服，同埋呢個款好襟興，可以着好耐都唔怕佢個款會out。」</p><p>鄭融閃亮布鞋</p><p>「呢對鞋唔同一般嘅布鞋，佢有啲閃令令嘅效果，我覺得幾特別，所以一次過買咗兩對用嚟襯衫。其實自己一向都鍾意買鞋多過買衫，淨係拖鞋都有成十幾對，我覺得鞋同衫好唔同，鞋可以着多幾次都唔係好覺，因為自己隻腳細，連童裝鞋都啱着，所以有時都好難買鞋，自己見到啱size就會買。」</p><p>鄧麗欣白色好襯<br></p><p>「我揀呢對鞋係因為覺得白色易襯衫，最重要係好舒服，因為我今日要同觀眾玩遊戲，要着得casual啲，所以揀呢對囉。其實因為我對腳比較大同埋闊，好難買到舒服嘅鞋，好似呢對就幾啱着，有啲尖啲嘅就着唔到喇。」</p><p>陳苑淇看門鐵鞋</p><p>「我覺得一對白色同一對黑色嘅Converse布鞋係必需嘅裝備，呢兩對鞋我都會放喺門口，一趕時間同諗唔到套衫襯咩嗰陣，我就會着呢兩對鞋，因為太容易襯啦，咩衫都襯到，同埋好舒服，好好着，我屋企𠵱家都有差唔多十對Converse，全部都唔同顏色嘅。」<br> 採訪、攝影：胡比、駱華齡</p></body></html>