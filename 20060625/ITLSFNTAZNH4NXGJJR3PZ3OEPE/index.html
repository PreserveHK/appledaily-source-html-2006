<html><header><meta charset="utf-8"><title>即食式投資！ - 波波(影評人)</title></header><body><h1>即食式投資！ - 波波(影評人)</h1><p>波波經常聽見電影人說找不到資金開戲。內容如下：<br>「諗咗個戲，講過畀幾個老細聽，個個都話諗吓先，諗吓諗吓就冇回音，有個問我搵邊個演員做，咁我梗係最想劉德華或者梁朝偉啦，咁個老細問我佢哋應承咗未？應承咗就肯投資。咁我就想盡辦法搵人畀個劇本佢哋睇，不過到𠵱家都冇回音。」<br>大家睇完以上對白都當然會知道講這番說話的仁兄是一位藝術家或者是蠢蠢哋。但其實反映出市場情況是現時的導演想開戲確實有點像「等運到」一樣。<br>但波波又經常在不同的社交場合聽到代表不同財團的「吹水代表」高談闊論不同的市場情況，內容大致如下：</p><p>「我哋公司有好幾億資金想投資拍電影，𠵱家都係搵緊好劇本，只要劇本好，計掂條數我哋就會開。」<br> 「我代表一個歐洲基金，基金裏面有筆錢想投資娛樂事業，𠵱家搵緊一啲電影計劃，如果有計過有實質回報，基金一定會批，銀碼仲係好大。」<br> 現在市場上充滿了這種即食式投資的氣氛。一句「計掂條數」真的可圈可點，「計掂條數」意思代表有一個方法拍電影包賺錢。講這句說話的肯定是一個外行人，拍電影永遠沒有「計掂條數」這回事，只可以盡力把風險減到最低。<br> 我認識以上的「吹水代表」真的代表某間跨國公司，絕不是代表某個行騙集團。當然他們到現在為止一部電影也沒有投資過，但仍在努力「吹水唔抹嘴」中，希望他們有日真的找到一部「計掂條數」同「基金會批」的電影。</p></body></html>