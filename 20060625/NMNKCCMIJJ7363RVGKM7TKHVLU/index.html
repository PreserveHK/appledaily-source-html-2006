<html><header><meta charset="utf-8"><title>香港100Fun：為睇Mo仔我飲咗3啖水</title></header><body><h1>香港100Fun：為睇Mo仔我飲咗3啖水</h1><p>考試季節臨近尾聲，小朋友讀書讀到腦都實埋，係時候舒展筋骨。攝氏三十多度的高溫，最想跳入海下灣的清涼海水，划獨木舟到海中心，邊玩浮潛邊欣賞水底色彩繽紛的海葵、珊瑚和魚，再食埋BBQ，親子感情自然增進不少。<br>記者：陳穎欣<br>攝影：何家亮<br>Model：晴晴、琳琳＆爸爸</p><p>划獨木舟一定要撐</p><p>由西貢市心乘約半小時小巴，終於到了海下村。步行短短10分鐘的路程便到達海下灣的淺灘。天陰陰，唔怕曬至變紅卜卜，玩得更舒服。但看到團友個個整裝待發，精神奕奕地看教練示範。小朋友屈在家中溫習太久了，可以走出郊外唞唞氣，不期然感到「未出發，先興奮」。連晴晴和琳琳都被這股氣氛感染，兩姊妹好心急要試試划獨木舟的滋味。<br> 教練教路，要坐在獨木舟邊的圓圈位，兩個膝頭要撐住兩邊，就好容易平衡。姐姐晴晴最勇敢，15分鐘就學識。琳琳較細，雙手唔夠長，划得有點吃力，惟有爸爸幫幫手，順水推舟。學懂基本的技術外，教練要求爸爸跟女女雙人划舟。途中二人水中互調位置，又玩拯救活動，嘻嘻哈哈，大家玩得好開心。</p><p>浮潛喜見Mo仔</p><p>補充過體力後，再次踏上征途，準備迎接下午的重頭戲：出海浮潛！大家均全神貫注地聽教練的講解，學習如何使用潛水器具，浮潛者須遵守的規矩等。要多看一點海葵海魚，就要划近2小時的獨木舟到海中心。教練話小朋友可以由大人代勞划出較近的海面玩。<br> 最初琳琳因誤喝了3啖海水，不多想玩。姐姐於是親身試試。晴晴：「我個鼻扁，戴唔到面罩喎！」笑到爹哋趴地！由驚驚哋到好enjoy。海下灣的水底原來好多嘢睇！仲有小魚Mo仔。</p><p>水底有嘢睇</p><p>海下灣資料</p><p>海下灣海岸公園是香港建立的首批海岸公園之一，因水質優良，吸引了大量海洋生物棲息，最著名的是繁茂的珊瑚群，有64種石珊瑚咁多，包括常見的蜂巢珊瑚、柱角孔珊瑚、十字牡丹珊瑚及腦珊瑚等。很多水母、海膽、海葵住在珊瑚群中。</p><p>你要知</p><p>1.嚴禁污染海洋及破壞海洋生態。<br> 2.切勿撿取任何海洋生物。（包括活生的或已死的）</p><p>醫肚站：「近海得食」小士多</p><p>玩到累，是時候醫肚，很多本地潛水員和外籍遊客都會光顧附近的士多。老闆娘說士多的食材全是出海捕獲的，遇上天氣欠佳，不能出海時惟有暫停供應。餓到不得了，晴晴和琳琳划了2個鐘，氣力耗盡，看到招牌菜蠔仔炒飯和煎蠔餅，即忍不住趕快送進口中。蠔仔夠鮮味，蠔肉飽滿且無污染，襯以海風吹來空氣中淡淡的海水味，風味簡直一絕！</p><p>團友有Say</p><p>獨本舟浮潛親子遊<br> 行程：9am-5pm（包括獨木舟、午膳、出海浮潛、教授環境保育知識）<br> 費用：每位$150　課程日期：7月1日<br> 交通：從彩虹地鐵站乘1A號綠色專線小巴或從坑口地鐵站乘101M號綠色專線小巴到西貢市中心，轉乘7號綠色專線小巴海下灣總站，再步行5-10分鐘，便達海下灣。<br> 網址：www.prairie.org.hk<br> 查詢：草原之友（何教練97803233）</p><p>玩完再食</p><p>玩了一整天，大人細路的肚子也開始打鼓了，乘車返回市中心時，在有蓋自助燒烤場BBQ。沙律、雞翼、金沙骨、多春魚……累透了的父母亦樂於專人效勞的起爐服務，不消一會兒，香噴噴的食物就已燒好了，孩子乖巧地送上親手燒成的香腸給爸爸，相信他必定甜在心頭。</p><p>燒烤大王（27920683）<br> 地址：西貢大網仔路沙下（海灣酒店旁）<br> 營業時間：1pm-1am（星期日），3pm-3am（星期六）<br> 收費：星期六、日：$118（成人）$78（12歲以下小童）<br> （包罐裝飲品1罐及蒸餾水1支）</p></body></html>