<html><header><meta charset="utf-8"><title>公餘場：中西笑彈齊爆</title></header><body><h1>公餘場：中西笑彈齊爆</h1><p>《至尊無賴》爆笑胡鬧<br>「死又一世，唔死又大半世」，主角做人無方向，無目標，連入黑社會資格都無，最後竟然想起儆惡懲奸，喺「高科技武器」協助下，要消滅黑幫！故事胡鬧之極，起初話要消滅，最後反而變成黑幫高層，不過對好多睇戲嘅人唔重要，雖然開頭幾分鐘有啲悶，不過之後就超爆笑，鄭中基搞笑功夫比《龍咁威》更高。（$70）</p><p>《面懵心精闖生天》溫情笑片</p><p>雖然呢套戲在港名氣不大，不過今個星期缺片情況下，都可供各位輕輕鬆鬆笑一笑，消磨吓時間。此片故事其實唔差，講主角因為要幫人湊大筆醫療費，竟想到要扮智障人士，以為憑自己健康身體，參加特殊運動會可以輕易贏出拿獎金，當然戲中唔會咁簡單，被同組智障朋友識破，重被人玩番轉頭，不過此片最後都係溫情結尾，睇到人暖笠笠。（$120）</p></body></html>