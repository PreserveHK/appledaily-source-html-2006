<html><header><meta charset="utf-8"><title>世盃BlogBlog趣</title></header><body><h1>世盃BlogBlog趣</h1><p>打胃氣乞人憎</p><p>有啲行為喺香港以為冇乜嘢，但如果喺歐洲你做嘅時候俾人知，會受到千夫所指。話說歐洲飲有氣礦泉水好平，幾蚊港銀成公升，所以就會成日買嚟飲。有氣嘅嘢飲得多，自自然然就容易打胃氣。原來，歐洲人對人打胃氣，就好似香港討厭人哋放屁咁；試過有次喺餐廳打咗個胃氣，估唔到威力足以嚇走隔籬嘅客人。所以話，去歐洲切忌打胃氣。<br> 李勇明<br> 曾採訪世界盃、歐洲國家盃、奧運、亞運等大賽，身經百戰。</p><p>玩殘德國釉彩馬</p><p>漢諾威的世盃fanfest對面街，擺放了32匹馬的雕像，並髹上決賽周隊伍的戰衣；但獨欠主辦國的馬匹，八卦心驅使下問了墨西哥籍的世盃義工Maria，原來因為太多球迷違例爬上「德國馬」上，或爭先與馬拍照，弄得馬匹殘缺不堪，大會被迫搬走它。對德國隊而言，未知這是吉兆還是凶兆呢？<br> 徐嘉華<br> 採訪過無數大賽，最鍾意捐窿捐罅搵題材，今次德國之行啱晒我。</p><p>傳媒專車永冇準時</p><p>出發去德國之前，原本已經搜集好足夠交通資料，起碼每日行程及時間上有所掌握。點知堂堂兩大機構，德國鐵路局及國際足協，就喺交通安排方面頻頻出錯；尤其係接載傳媒往來球場及火車站嘅專車，時間永遠冇準不特止，有時仲會突然取消，原因竟然係話估唔到世界盃令到市內交通非常擠塞！晚晚去到車站，望住個時間表，永遠唔知幾時至返到大本營。<br> 朱冠恆<br> 肩負現場直擊畀料重任，無論你當我名家抑或明燈，都希望交到功課。</p></body></html>