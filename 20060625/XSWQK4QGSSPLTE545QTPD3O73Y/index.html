<html><header><meta charset="utf-8"><title>　　陳太想憑歌寄意？ - 李八方</title></header><body><h1>　　陳太想憑歌寄意？ - 李八方</h1><p>前政務司司長陳方安生係聯合國兒童基金會嘅要員，所以基金會嘅活動一定有佢份，而每次都吸引好多記者捧場。陳太平時極之難搵，如果佢唔係主動出嚟，係冇乜記者有機會可以訪問到陳太，尤其是7.1前呢啲敏感時候，所以佢噚日顯然係有話要講。<br> 基金會噚日搞咗個「青年使者計劃2006」委任典禮，搵咗陳方安生同埋藝人楊采妮做嘉賓。呢個計劃委任咗61個義工，佢哋好有心機，特登作咗首英文歌叫《Setthemfree》（讓他們有自由），提醒大家記住關懷兒童。陳太同佢哋講，基金會嚟緊安排佢哋去菲律賓同廣西探訪，記住帶埋相機同攝錄機，影多啲當地兒童嘅相，返到嚟可以同身邊親友分享。<br> 唔知係咪驚記者淨係報7.1上街，陳太訪問前，特登同記者講，嗰首英文歌佢哋花咗好多心機，記住唔好淨係寫7.1，留番兩筆寫吓呢首歌！首歌嘅歌名《Setthemfree》，其實唔單止講兒童，攞嚟講爭普選都啱，八方希望香港早日有普選啦！<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>