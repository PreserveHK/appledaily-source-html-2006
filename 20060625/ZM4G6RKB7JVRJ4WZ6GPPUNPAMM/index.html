<html><header><meta charset="utf-8"><title>　　霍金唱好香港CNN全球廣播 - 李八方</title></header><body><h1>　　霍金唱好香港CNN全球廣播 - 李八方</h1><p>著名物理學家霍金訪問香港嘅片段，噚日喺CNN全球廣播，睇到大班港人接機同送機嘅墟冚場面，又睇到佢上山頂睇夜景嘅一刻（圖），仲聽到霍金透過語音合成器讚咗一句：「Ithasbeengreat！」真係美妙咁話。八方好耐冇聽過有人讚香港夜景，皆因上到山頂，通常都係一片迷霧。<br> 霍金訪港期間曾接受CNN訪問，呢間美國傳媒都算得到霍金厚待，來到香港只係答咗香港傳媒四條問題（其中一條仲係新華社問嘅），但係就答咗CNN十幾條問題。CNN問咗霍金好多外星人嘅問題，霍金話外星人嘅存在係有可能，但外形應該同人類相差好遠。佢話好難猜測外星人副尊容，不過就不滿荷李活電影常抹黑外星人，好似部《異形》咁，將外星人描繪成嗜殺嘅怪獸，唯一例外就係史提芬史匹堡嘅《E.T.外星人》。<br> <br> <br> 爆料熱線：29290000、27860099<br> 報料傳真：26239278<br> 報料電郵：pf_lee@appledaily.com</p></body></html>