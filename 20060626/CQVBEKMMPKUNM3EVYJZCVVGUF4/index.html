<html><header><meta charset="utf-8"><title>冇踢過都入選最佳陣容　國際足協亂點鴛鴦要鬧</title></header><body><h1>冇踢過都入選最佳陣容　國際足協亂點鴛鴦要鬧</h1><p>世盃雖則有16隊冇得留低，但當中有唔少球員都有好表現，所以國際足協就選咗個出局隊最佳陣容。睇番個陣容，科特迪瓦前鋒杜奧巴、千里達前鋒約基，以及捷克門將施治及中場尼維特等入選都好合理，但諗極都唔明點解塞黑中堅尼曼查維迪會有份，事關佢首場坐波監，之後兩場缺陣，一場都冇打過。唔通班評選團好似球證普爾，將維迪當錯咗係另一個球員？</p></body></html>