<html><header><meta charset="utf-8"><title>摩登購物狂：一個月買4個LV慳$16,100</title></header><body><h1>摩登購物狂：一個月買4個LV慳$16,100</h1><p>老公日日掛住睇世界盃，我係鬥氣，日日去Shopping……仲一個月換足4個LV袋。你咪以為我老公內疚加咗我家用，或是贏咗波醒我，其實係我一班太太團教路，手袋Tradein價錢不錯，在指定日期放袋，部份更有七折回收保證，我計過數呢個月換足4個新款的LV袋，即係每星期換一個，比起一次過買慳足$16,100！老公，你咪再話我使錢多喇！<br><br>記者：陸伊琳<br>攝影：陳陶鈞<br>模特兒：Hidea、Katie@Salvador</p><p>3個月內保證7折回收</p><p>其實女人買名牌袋同男人買車一樣，都鍾意追新款。二手店專收名牌袋，特別係LV，幾間店的負責人都表示只要LV袋無穿無爛，都會收，價錢視乎新舊、款式。咪以為慳家師奶仔先會幫襯，好多上流社會闊太、明星都會來放袋，例如栢芝、周汶錡等。今季新出幾款的LV袋，我都好鍾意，一次過買晒要三萬幾，好彩有班精明姊妹教路：「就算你一次過買晒，都冇時間用，逐個換，個個星期都有新袋用咪仲好！」啱！連店員話有大把熟客習慣用唔夠一個月就換！提提你，在同一間舖放袋兼Tradein買袋，有得議價，新袋可以平一千幾百，而3個月內在同一間店再放番個，更有七折回收保證，我共換了4個袋，全新買晒要3萬幾，現在以袋換袋只需萬幾元，慳成萬六元！</p><p>1stWeek</p><p>我喺年頭買咗個Seleya格仔袋9成新，可放到$5,500，想買個最新Speedy穿窿款，補$3,500就得！<br> <br> SeleyaN51183+$3,500=SpeedyM95182（售價約$9,000）</p><p>2ndWeek</p><p>用咗個Speedy一星期攞去Tradein，保留單據，去番同一間店放袋有7折回收保證，呢個袋即可放到$6,300，我又想買個大啲嘅袋去旅行，一於換番個Aurelia，咁計法個袋$10,000有交易，即補多$3,700便行。<br> <br> SpeedyM95182+$3,700=AureliaM40100（售價約$10,000）</p><p>3rdWeek</p><p>去完旅行，略嫌個袋太大，換番個細嘅去街，Speedy始終大路又易襯。今次大換細，個袋放到$7,000，而個新款格仔Speedy只不過$4,000，嘩有$3,000袋袋平安。<br> <br> AureliaM40100-$3,000=SpeedyN41532（售價約$4,000）大換細仲有錢袋！</p><p>4thWeek</p><p>換袋換上癮，最近新出個Monogram大斜揹Tulum都幾型仔，再放，個Speedy放番$2,800，但個Tulum賣$10,000，要補差價$7,200！<br> <br> SpeedyN41532+$7,200=TulumM40075（售價約$10,000）</p><p>4個袋買齊：$9,000+$10,000+$4,000+$10,000=$33,000<br> 逐個換：$5,500+$3,500+$3,700-$3,000+$7,200=$16,900<br> 慳：$33,000-$16,900=$16,100<br> *以上買入賣出價以9成新私袋為參考，價錢由米蘭站提供。</p><p>熱賣款式幫你格價！</p><p>咪以為村上隆Monogram、貴價漆皮、布袋款可以放到高價，原來呢啲款都客路較窄，需求少，相反長青Monogram及Damier格仔多用家追捧，而且易打理，二手店最樂意收。米蘭店店長Tony：「LV通常都會收，因為十歲至八十歲的女人都會孭。另外我們都會看款式、存貨量、袋的新舊程度，愈新淨就愈高價。」此外，由於部份質料如麖皮、布料折舊得快，所以回收價不會太高。大家有意放袋，不妨行多幾間，我哋今次就幫你格吓價！</p><p>MiziM40058</p><p>新貨價：約$11,100<br> 9成新放袋價：<br> $6,500-$7,500（米蘭站）最高！<br> 約$7,000（法國站）<br> $6,000-$6,500（巴黎站）</p><p>KeepallM41418</p><p>新貨價：約$7,900<br> 9成新放袋價：<br> $5,000-$6,000（米蘭站）最高！<br> 約$5,000（法國站）<br> $4,500-$4,800（巴黎站）</p><p>PopincourtLongM40008</p><p>新貨價：約$6,150<br> 9成新放袋價：<br> $3,500-$4,000（米蘭站）<br> 約$4,500（法國站）最高！<br> $3,000-$3,500（巴黎站）</p><p>OlavN411442</p><p>新貨價：約$4,800<br> 9成新放袋價：<br> $3,000-$3,500（米蘭站）最高！<br> 約$3,500（法國站）最高！<br> 約$3,000（巴黎站）</p><p>CabasM95113</p><p>新貨價：約$10,500<br> 9成新放袋價：<br> $6,000-$6,500（米蘭站）最高！<br> 約$6,500（法國站）最高！<br> $4,000-$4,500（巴黎站）</p><p>CabasmaryKateM92493</p><p>新貨價：約$8,500<br> 9成新放袋價：<br> $4,500-$5,500	（米蘭站）最高！<br> $4,500-$5,000	（法國站）<br> 約$4,000（巴黎站）</p><p>以上回收價由各二手店提供，僅供參考。</p><p>炒袋未必有舖收！</p><p>大路款式多人要，咁炒款又如何？VIP款式，即只有專門店特定的VIP貴賓才可買到的袋，例如麖皮鬚鬚款，專門店本應賣$25,000，出面曾經炒到$3萬，現在有二手店賣$28,000，點知問到部份二手店收唔收呢款袋，大都耍手擰頭，法國站話自己有存貨暫不收，而米蘭站就怕呢款麖皮鬚鬚好難打理，除非有客要先會收。</p><p>售賣點：<br> 米蘭站（25040128）銅鑼灣波斯富街77-83號F舖<br> 法國站（28955700）銅鑼灣羅素街60號A舖地下<br> 巴黎站（28906977）銅鑼灣波斯富街83號L舖</p></body></html>