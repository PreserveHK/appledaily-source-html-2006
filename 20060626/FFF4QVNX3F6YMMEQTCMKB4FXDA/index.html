<html><header><meta charset="utf-8"><title>德國睇火車：紐倫堡睇波餘興巴伐利亞時代皇帝車廂</title></header><body><h1>德國睇火車：紐倫堡睇波餘興巴伐利亞時代皇帝車廂</h1><p>當大家喺德國趕去各大球場睇波時，有冇發覺當地交通相當便捷，例如大部份高速公路（Autobahn）都無限速，可以風馳電掣；而德國火車都好快和班次準時，並已有171年歷史。想對德國嘅交通歷史認識多啲，介紹你去紐倫堡（Nuremburg）嘅交通博物館，博物館分為兩部份，一個係德國鐵路博物館（DeutscheBahnMuseum），另一部份係通訊博物館（MuseumfurKommunikation）。<br>由德國人玩火車模型嘅熱情度嚟睇，鐵路喺德國人心目中佔咗一個重要位置。博物館特別選址喺呢度成立，主要係因為紐倫堡係德國第一個城市興建載客鐵路。館內收藏咗合共30部車頭及車卡實物，年資最老嘅係一台叫Nordgau嘅火車頭，生產年份大概喺1853年至1862年之間；另外仲有珍藏皇室車卡、1930年代利用空氣動力嘅實驗火車資料……等等，通訊博物館就主要介紹德國郵政同電訊歷史。入場費只收一次，就可以睇晒所有展品，連同專題展覽廳、同埋模型收藏室在內，參觀晒成個交通博物館，最少花你5個鐘，睇到攰可以入餐廳食飽唞夠再行過。<br>記者、攝影：戴維浩</p><p>DeutscheBahnMuseumNuremburg<br> 地址：Lessingst.6D-90443Nuremberg<br> 開放時間：星期二至星期日　9:00am-5:00pm<br> 收費：成人4Euro、小童（6歲至17歲）2Euro、家庭（2名成人連4名小童）8Euro</p></body></html>