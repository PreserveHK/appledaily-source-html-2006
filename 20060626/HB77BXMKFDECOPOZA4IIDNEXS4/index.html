<html><header><meta charset="utf-8"><title>　　公民黨短片插煲呔 - 李八方</title></header><body><h1>　　公民黨短片插煲呔 - 李八方</h1><p>公民黨最近拍咗套搞笑短片，由佢哋嘅黨員陳淑莊大狀領銜主演，插竊聽條例侵犯私隱，仲插埋煲呔唔認去睇《民主歌聲獻中華》，真係幾有創意。<br> 喺條片度，Tanya（陳嘅洋名）用啲好唔正嘅廣東話，打1823嘅竊聽專線搵「曾蔭權」，但個接線生聽唔明，以為佢要搵「私隱權」，咁梗係同佢講，呢度係冇私隱權，竊聽鬼有私隱權咩？<br> 講咗成分幾鐘，個接線生聽得明，原來Tanya係要搵「曾蔭權」，於是就同佢講：「煲呔同個仔去咗馬會會所食飯，馬會會所唔聽得電話！佢去馬會係因為要睇《情陷歌聲夜中環》！」<br> <br> 傳真︰2623-9278<br> 電郵︰pf_lee@appledaily.com</p></body></html>