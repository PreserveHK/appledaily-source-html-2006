<html><header><meta charset="utf-8"><title>戴夢夢怕長髮男士</title></header><body><h1>戴夢夢怕長髮男士</h1><p>戴夢夢前晚在銅鑼灣出席美髮用品活動，為幾位男士整理頭髮，她表示最怕長頭髮的男生，像鄭伊健的長髮look，她就接受不到，夢夢說：「我鍾意好似朗拿度呢啲skinhead嘅男仔，以前見男同學得閒攞啲嘢出嚟set頭，好貪靚。」</p><p>表達能力差</p><p>問男人禿頭又如何？夢夢說：「最好唔好啦，得幾條barcode嗰種頭，我都接受唔到，一係笠個假髮或者戴帽，我最怕啲人得幾條毛喺頂，仲要攞把梳出嚟。」夢夢早前大爆有女歌手欲加入女子明星足球隊，要求收十六萬踢波費，矛頭直指薛凱琪（Fiona），夢夢前晚說：「最衰自己表達能力差，唔好意思，我係冇搵過Fiona同Janice（衞蘭），係邊個都唔重要，我怕俾人話是非精同博宣傳，所以唔再提喇。」<br> 採訪、攝影：李珮洳</p></body></html>