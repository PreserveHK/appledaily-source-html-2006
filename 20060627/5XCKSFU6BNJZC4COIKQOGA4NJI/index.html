<html><header><meta charset="utf-8"><title>祖兒老闆做船夫</title></header><body><h1>祖兒老闆做船夫</h1><p>容祖兒噚日去商台接受訪問，好開心咁講番日前同公司同事遊船河嘅趣事。祖兒話玩香蕉船時，揸快艇個船夫唔知佢跌咗落海而繼續開船，搞到祖兒喺荒島附近漂浮咗15分鐘先獲救。不過祖兒話冇怪責個船夫，因為個船夫就係佢老闆楊受成，而且事前係祖兒叫佢開快啲嘅。</p></body></html>