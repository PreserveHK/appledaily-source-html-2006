<html><header><meta charset="utf-8"><title>電腦街</title></header><body><h1>電腦街</h1><p>中價顯示卡大混戰<br><br>顯示卡巿場一向喺型號上都有混亂嘅問題，尤其nVIDIA顯示卡，單單睇編號分高低已經無可能，事關每種卡又細分GT、GS等唔同類別，加上唔同廠商設計配備都唔同，隨時細數字卡會勁過一張大數字卡！所以購買時要注意埋核心時脈、記憶體同其他功能。現時最多人選擇多數係一千蚊樓下嘅顯示卡，較抵玩有6600GT，售價約$750。</p><p>抵玩64bit處理器</p><p>AM2推出之後，現時巿面都有唔少抵玩選擇，不過以價錢同效能來考慮嘅話，筆者推薦出機用家首選Athlon643000+呢粒處理器，上到64bitCPU咁新科技，賣價都係$760左右，比之前Sempron仲抵玩。如果你係屬於玩家級別，有預算兼且追求速度表現嘅，另一粒Athlon64X23800+都唔錯，目前深水埗黃金報價約$2,272。</p><p>超頻版7950GX2</p><p>好多人都知呢張7950GX2顯示卡因為行Dual，所以無論價錢同效能表現都係頂級。估唔到咁快又再上一層樓，腦場見到張內置記憶高達1GB嘅7950GX2，而且係PCIExpress介面，價錢仍然浮動中，不過因為屬超頻版，能將圖像表現進一步推高，所以唔少發燒玩家都對佢都好有興趣，腦場Sales話街價要$4,500到$5,000。</p><p>DraftN搶先落場</p><p>雖然最新嘅無線網絡制式802.11n仍未落實，不過規格相近嘅DraftN產品就已經開始現身；呢件LinksysWRT300N比以往無線網絡快12倍，範圍更遠4倍！價錢方面，一般標價$1,100-$1,200左右，而接收器要$800，相比於現時無線網絡都幾貴，最重要係現時802.11n未正式確定標準，可能出現兼容問題，用家要考慮。</p><p>售賣點：Centralfield（23870272）　地址：深水埗高登電腦商場1樓10-16a號舖</p></body></html>