<html><header><meta charset="utf-8"><title>It'sPossible美有可能：膠鏡穿鏈　耳環都慳番</title></header><body><h1>It'sPossible美有可能：膠鏡穿鏈　耳環都慳番</h1><p>炎炎夏日，無論去海灘、遊船河、行街、Shopping，無副太陽眼鏡傍身，點抵擋猛烈陽光？今年又興懷舊款，大大個膠框眼鏡，好似悶了點。不如加一點潮流元素，將吊墜、金鏈、閃石等用於飾物上的配件DIY，將太陽眼鏡和返工眼鏡改一改，耳環、頸鏈都可以慳番！	<br><br>記者：陳穎楠<br>攝影：楊錦文<br>Model：JulianaC.（Jamcast）<br>MakeupArtist：SoniaChan<br>太陽眼鏡示範及提供：Cash@發寶膠(35719968)</p><p>15分鐘搞掂一物兩用</p><p>DIY價：$143<br> 需時：15分鐘<br> <br> 平日又要戴眼鏡，又想戴耳環，好似個頭太多嘢。不如將兩者合二為一，挑選一副透明的膠框眼鏡，在上面鑲滿七彩閃石，再加上可愛的音樂符號。最重要加多條長鏈，變埋耳環，一物兩用！從事創作工作的人可以戴返工，搶眼得來唔太誇。</p><p>配件：</p><p>透明細框眼鏡	$35<br> 音樂符號2個	$10/個<br> 不規則銀鏈1條	$15<br> 銀鏈15厘米	$18<br> 銀色圈2個	$5/包<br> 七彩閃石10粒	$25<br> 閃石膠水	$25</p><p>Steps</p><p>Tips</p><p>透明的膠框眼鏡可以配襯七彩閃石，增添幾分顏色。將不規則銀鏈扣在眼鏡柄上，可以自由活動。配合長髮時，可以將銀鏈放到眼鏡前邊；配合束髮時，可以將銀鏈放到耳朵後邊，充當耳環的角色。</p><p>愈膠愈好！</p><p>有留意各大時裝品牌今季的太陽眼鏡款式都知道今年繼續興懷舊款，膠框、粗柄，大大個Logo驚死你睇唔到！其實，用幾十蚊一副的太陽眼鏡都可以做出相同效果，只要揀個靚靚吊墜、花少少心機，就可以做出意想不到的效果。旺角女人街有好多眼鏡款，$100三副，買來DIY最啱。選膠框、粗柄的太陽眼鏡款式就最容易入手，多多位，創作空間都大啲。</p><p>Cash是D.I.Y.的始祖人物。擅長以不同的物料組合做出獨一無二的飾物款式，今年興誇張大LOGO，佢話改裝太陽眼鏡好容易，仲易過穿珠鏈喎！</p><p>闊太易襯衫　　黑金浪漫</p><p>DIY價：$618<br> 需時：20分鐘<br> <br> 最普通的黑色膠框眼鏡，通常都是最受歡迎的款式，襯一個小小懷舊味道的吊墜、幼幼的金鏈、數個金扣，已經可以做出高貴的款式。這個款式屬於低調的誇張，靚太平日出街Shopping着乜都襯到。大大副長方形的黑框眼鏡適合方形臉人士，加上金鏈的點綴，可以遮蓋太方的臉形。</p><p>配件：</p><p>方形太陽眼鏡	$35<br> 金鏈1條	$18<br> 粗身金色圈數個	$10/包<br> 銀色壓花牌仔	$10<br> 閃石6至7粒	$20<br> 閃石膠水	$25<br> 小型電鑽	$500</p><p>Steps</p><p>Tips</p><p>黑色襯金色是懷舊之中的經典，金色亦是今年的潮流指標；黑色襯銀色反而太娘，金色與銀色的比例最好是7比3。電鑽最好選模型用的電鑽，否則好易成個眼鏡都鑽爆。</p><p>PartyLook似戴趣怪面具</p><p>DIY價：$85<br> 需時：1小時<br> <br> 去蒲，當然愈誇張愈好，如果挑選一副金屬柄眼鏡，就可以多條不同長度的銀鏈做成誇張的款式的，左邊右邊都如銀光閃閃，有戴上面具的神秘效果，都幾勁！</p><p>配件：</p><p>金屬柄眼鏡	$35<br> 小吊墜4個	$20<br> 銀鏈1米	$20<br> 銀色圈30個	$10</p><p>Steps</p><p>Tips</p><p>由於這次用上多條銀鏈，因此將銀鏈剪成長短不一可以增加層次感。另外，扣在銀鏈的末端的吊墜也應該盡量選用細小的，避免太過累贅，影響美感。</p></body></html>