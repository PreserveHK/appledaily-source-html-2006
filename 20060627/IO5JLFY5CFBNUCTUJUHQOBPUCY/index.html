<html><header><meta charset="utf-8"><title>摩登購物狂：實用Bible　Vest　加減日夜Look</title></header><body><h1>摩登購物狂：實用Bible　Vest　加減日夜Look</h1><p>夏天熱辣辣，太陽日日好似想殺死人一樣，誇張啲講句：企喺條街度唔着背心散熱，分分鐘都會猝死嗰隻。日頭返工着背心CasualLook就話冇問題啫，但好多時夜晚收工接住有節目，唔夠Grand輕則有失身份、重則減低作戰能力。其實想辦法加啲減啲稍稍變身，日夜各一Look完全冇失足。<br><br>記者：許維雅　攝影：陳偉強<br>Model：Yu@Puremodels</p><p>變法1：背心搭背心</p><p>日Look1：波點小背心襯米白色半截裙展現Cutie少女Look。<br> ArnoldPalmer白色黑點背心（連黑色面背心）$359/b<br> ArnoldPalmer米白色半截裙$499/b</p><p>變法2：一放工即換裙</p><p>日Look2：某些款式的背心可以Casual可以Grand，好似呢件米色背心有個大花Patchwork，襯牛仔褲簡簡單單已經十分Smart。<br> breadnbutter米色背心$399/a<br> breadnbutter牛仔褲$499/a</p><p>變法3：加件喱士Top</p><p>日Look3：黑色背心加杏色四個骨褲，係返office工最穩陣嘅配搭。<br> breadnbutter膠珠鏈黑色背心$399/a<br> BabyJane杏色四個骨褲$729/c</p><p>變法4：除咗面頭斯文衫</p><p>日Look4：背心打孖着玩Layer係最容易嘅襯法，撞色同相近顏色配都一樣可以襯得好睇。<br> breadnbutter白色喱士腳背心$399/a<br> EHYPHENWORLDGALLEY黑色暗閃花背心$499/b<br> breadnbutter直腳牛仔褲$499/a</p><p>夜Look1：加番件黑色小背心喺面，背心有黑色襟花增加高貴味道。<br> ArnoldPalmer黑色襟花背心（連白色黑點背心）$359/b</p><p>夜Look2：帶定條黑色紗裙仔放工換上身，感覺完全唔同晒，去高級餐廳完全冇問題。<br> breadnbutter黑色半截紗裙$499/a</p><p>夜Look3：在外面加件喱士Top，下身換過條百褶喱士裙，效果又完全唔同晒，夜晚收工去飲一啲都唔失禮。<br> ZARA米色百褶喱士裙$629/f<br> breadnbutter黑色喱士半袖上衣$499/a</p><p>夜Look4：只要除去面頭黑色背心，換條黑白色斯文半截裙，去宴會場合都冇有怕。<br> RayCassin黑白色圖案半截裙$599/b</p><p>1.認清楚自己的體形</p><p>着背心最怕着出嚟嘅效果會肥、會變大隻、會唔好睇，其實只要清楚自己的死穴，識得避一避就冇問題。手臂多肉忌着冇袖背心，肩膀太橫忌着入字膊背心，多肉嘅人着吊帶最穩陣，太瘦嘅人着掛頸背心最好睇。<br> FrenchConnection杏色掛頸背心$429/e</p><p>2.中袖外套遮麒麟臂</p><p>講到有肉嘅人着背心都會怕俾人笑肥，其實市面上好多薄身中袖外套加上面都十分不錯，出入商場人多嘅地方都可以遮一遮。最正係可以遮住麒麟臂，咁就唔會肉光四射啦！<br> breadnbutter黑色中袖外套$249/a</p><p>3.搭膊頭襯背心</p><p>出街前見到日頭咁猛，點會想帶外套出街？但搭巴士、去餐廳、返Office，冷氣開到好似停屍間咁大，先後悔冇帶外套就太遲！其實買件薄身長袖線質外套，用嚟搭膊頭襯背心，唔單止凍嗰陣可以即刻着，用嚟搭膊頭更顯青春活力。<br> ZARA黑色長袖外套$259/f</p><p>4.向日本雜誌偷師</p><p>着背心好多時撞吓顏色、玩吓Layer，出嚟效果仲靚仲Sharp。如果冇咁嘅Sense同技巧，參考吓日本雜誌亦無妨。《mini》6月號就有個背心特集，介紹多款背心之餘仲教埋你點襯㖭，買嚟當天書就最好不過。</p><p>兩種背心搭上搭</p><p>基本上背心可以分兩類：一類係有圖案嘅，呢類背心通常單件着已經足夠，下身切忌再襯一啲花碌碌嘅裙或褲，這樣感覺會太累贅；而另一類就係淨色背心，呢類背心比較容易同其他衫Mix&amp;Match，要變身GrandLook都應該盡量選擇沉色嘅顏色，色彩鮮艷嘅背心不妨打孖撞色着，效果出嚟更加好。</p><p>圖案背心</p><p>淨色背心</p><p>靚靚睡衣變背心</p><p>最近發覺睡衣店有不少款式較新嘅睡衣裙，五顏六色、喱士通花都有齊。睡衣理所當然喺屋企着，但收埋喺屋企着就算幾靚都只係另一半睇到，太過浪費喇。其實只要襯得適宜，睡裙都可以當去街衫着，一物兩用，經濟又化算。</p><p>店舖查詢：</p><p>a/breadnbutter（21112760）<br> b/i.t（25060186）<br> c/BabyJane（25061732）<br> d/izzue（25069327）<br> e/FrenchConnection（25062373）<br> f/ZARA（25060070）<br> g/PrivateShop（25061011）<br> （大部份店舖已開始OpenSale，以上所有價錢均屬正價）</p></body></html>