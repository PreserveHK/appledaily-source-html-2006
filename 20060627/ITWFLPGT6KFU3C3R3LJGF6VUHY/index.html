<html><header><meta charset="utf-8"><title>知心網想：上網射球證發洩</title></header><body><h1>知心網想：上網射球證發洩</h1><p>呢排睇世盃睇到爆晒粗，好多球證判例都引起唔少爭議，今年最經典肯定係個「3張黃牌」事件啦！今日介紹呢個叫MyWorldCup2006.com嘅世盃網站，除咗有常見嘅世盃新聞、各隊介紹之外，最特別係有埋Game玩。球迷只要Click入「世盃GameZone」，入面嘅「中場休息」內有8個搞鬼遊戲等住你玩。例如Game7嘅「怒射黑判官」，一個波射埋手執紅牌嘅球證塊面度，極盡發洩之能事！另外仲有Game6嘅「絕頂控球王」都幾好玩，球員公仔低能，但波愈多就愈難玩。至於Game3嘅「上下左右逐格郁」更係最難玩嘅一個，先畀幅相你睇一次，打散佢再重組，勁考你記憶。雖然啲遊戲唔係咩大製作，但作為中場休息玩吓笑吓，確係唔錯嘅選擇。<br><br>記者：陸俊雄<br>網址︰myworldcup2006.com</p></body></html>