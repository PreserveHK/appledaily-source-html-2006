<html><header><meta charset="utf-8"><title>小心啲：香港都用嘅Gatsos出新快相機</title></header><body><h1>小心啲：香港都用嘅Gatsos出新快相機</h1><p>唔知Gatsos好打有限，很多香港路邊固定式快相機和衝紅燈機，都係Gatsos設計及製造。Gatsos又有新機推出，閃燈、紅外線、相機和攝影機共冶一爐。新機MCS，全名Multi-CameraSystem，擁有4支鏡頭，加入紅外線裝置，可以正面攝下超速或衝燈的車輛，可以無聲無息拍下司機的樣子，收到傳票就不能找替死鬼。MCS內置高速攝錄機和相機，偵測範圍是4線公路，快中慢線超速都無走雞，攝影機錄下違規車輛的動作，比相片更可靠。<br>新MCS可以另配巨型硬碟，可以錄下60,000部違規車的影片及相片，又可以像舊Gatsos一樣連接網絡，即時將資料傳到有關方面，立刻發出告票。<br>記者：伍旋卓</p><p>Ａ防破壞尖角<br> 防止有人爬上MCS上，破壞鏡頭和閃燈。<br> <br> Ｂ雙模式閃燈<br> 輪流閃動，連續拍下衝燈或超速車輛，方便檢控。而且內置紅外線閃燈，能正面拍下駕駛者的樣子。<br> <br> Ｃ相機<br> 相機的精細度更高，2組鏡頭就拍攝不同角度，4線公路都無問題。<br> <br> Ｄ攝影機<br> 舊式快相機遇有車阻擋，或有3部以上的車輛，就難以判斷，但有攝錄機，全程直錄兼睇晒，無得賴。</p></body></html>