<html><header><meta charset="utf-8"><title>精選意大利菜：牛肉薄切夠香</title></header><body><h1>精選意大利菜：牛肉薄切夠香</h1><p>咪以為中環呢亭高檔地區先有正宗意大利菜，深水埗一樣有，就好似呢碟意大利生牛肉薄片配黑松露油巴馬芝士咁（$88），將牛柳雪硬後切成薄片，淋黑松露油再加油巴馬芝士，後兩者可以襯托出生牛肉嘅鮮味，好味到唔停得口。<br><br>啤梨叔叔（27087089）<br>地址：深水埗福榮街106號地舖</p><p>鴨胸一鴨兩味</p><p>咪咁Out，元朗唔止得老婆餅，識捐窿捐罅嘅話，仲可以搵到即叫即製意大利菜。我就最鍾意呢碟香橙麒麟鴨胸（$78），賣相靚爆味道好，一鴨兩味分別有煙鴨胸同煎鴨胸，鴨胸以紅酒浸過夠矜貴，加橙汁酸酸甜甜開胃醒神。<br> <br> 甜甜咖啡（29446949）<br> 地址︰元朗西菁街23號富達廣場G30舖</p><p>細細件多士啱女生</p><p>意大利菜唔一定好Heavy，賣相靚爆嘅番茄香草多士（$20/3件）同忌廉菠菜蘑菇多士（$30/3件），就啱晒我呢亭又為食又怕肥嘅女生嘞，前者夠香後者夠滑溜，細細件擺入口，食完超滿足。<br> <br> CasaNostraTrattoria（25773448）<br> 地址：中環堅道61號地下</p></body></html>