<html><header><meta charset="utf-8"><title>四餸一湯：打開雪櫃就食得！OL冰鎮快餐</title></header><body><h1>四餸一湯：打開雪櫃就食得！OL冰鎮快餐</h1><p>呢排天文台日日都發酷熱警告，做OL嘅Sharon同Mandy都話，開咗成日工，返到屋企仲要身水身汗煮餐飯，簡直係人間煉獄！其實烹飪方法，除大家熟悉的蒸、炒、焗、炸外，大家可能遺忘了還有一種叫「冰鎮」和「涼拌」吧！除入口消暑涼透心外，更重要係可以一早煮定，唔使再開火、攞出雪櫃就食得，所以經常加班夜歸嘅兩位OL都話，少油、少鹽夠健康，最重要係簡單快開餐！<br><br>記者：葉雪芯<br>攝影：黃子偉<br>示範：Sharon、Mandy</p><p>冰鎮蜜豆　爽脆清甜勁開胃</p><p>價錢：$15/2人份<br> 需時：10分鐘<br> <br> 因天氣炎熱，常常會胃口欠佳。所以近年Sharon喜歡用冰鎮這個烹調方法。至於為甚麼選擇了蜜豆，她說：「比較適宜冰鎮的蔬菜類，大概只有苦瓜、芥蘭和蜜豆，我最怕苦瓜，芥蘭口感又太硬，蜜豆爽脆甜甜哋，特別開胃！」</p><p>材料</p><p>甜蜜豆1包、冰塊1盤、油、鹽各小量<br> <br> 甜蜜豆$7/1包（a）<br> 鹽$1.5/454克（a）</p><p>做法</p><p>1.將甜蜜豆洗淨，撕去兩邊的筋線；<br> <br> 2.煮開熱水，在水中加入油、鹽等調味料；<br> <br> 3.把蜜豆倒入熱水中煮熟，撈起；<br> <br> 4.將冰塊鋪平在碟上，放上蜜豆，待涼後即可食用。</p><p>貼士：</p><p>在熱水中加入少量油，蜜豆大約煮少於1分鐘，可保蜜豆翠綠，不會變黃。</p><p>涼拌蕎麥麵飽肚當飯食</p><p>價錢：$15/2人份<br> 需時：10分鐘<br> <br> Mandy和Sharon都鍾情於日式美食，當中以蕎麥麵最得二人歡心。Sharon說：「蕎麥麵很彈牙，夏天吃涼麵那種透心涼，最爽！而且蕎麥麵在超級市場都可以買到，製作又簡易，省時又能飽肚！」</p><p>材料</p><p>蕎麥麵1包、日本醬油２包、葱1條<br> <br> 蕎麥麵$14/200克（b）<br> 日本醬油$17/15毫升（c）<br> 葱花$1/1棵（a）</p><p>做法</p><p>1.煮開一鍋熱水，放入蕎麥麵煮熟；<br> <br> 2.將蕎麥麵撈起，放涼後放入冰箱約10分鐘，進一步降溫；<br> <br> 3.加入日本醬油，攪拌均勻，即可享用。</p><p>貼士：</p><p>可於蕎麥麵中加入葱花或葱段，味道會更清香。</p><p>涼拌海帶豆腐乾　消脂清熱毒</p><p>價錢：$13/2人份<br> 需時：10分鐘<br> <br> Mandy很喜歡吃海帶，皆因她自己屬熱底人士，很容易熱氣喉嚨痛：「海帶屬寒涼，最適合我這種熱底人！而且海帶可以消脂減肥，女仔食最好！不過海帶要用水發開，我就梗係無時間浸啦，所以用中華沙律來做材料，一樣可以有這樣的效果，仲方便！」</p><p>材料</p><p>海帶/中華沙律1包、豆腐乾2件、麻油小量、鹽小量<br> <br> 海帶$2/2両（a）<br> 豆腐乾$4.5/200克（c）</p><p>做法</p><p>1.將海帶用水發開，切絲，再用熱水煮熟。煮熟後撈起瀝乾水，加入少量麻油和鹽調味，放進冰箱待用；（如以中華沙律代替也可，免除以上步驟。）<br> <br> 2.將豆腐乾洗淨、切成條狀或切絲；<br> <br> 3.用筷子將豆腐乾和海帶或中華沙律攪均，即可食用。</p><p>貼士：</p><p>如想將海帶煮得更腍，只要在煮的時候，加幾滴醋，便可將海帶煮得更軟滑。</p><p>海蜇拌青芹清爽彈牙有口感</p><p>價錢：$20/2人份<br> 需時：10分鐘<br> <br> 涼拌菜，當然少不了海蜇。「以前去酒樓吃海蜇，多數是頭盤，但其實只要加入少少食材，例如青芹，便可以成為一道菜了！我最鍾意這款涼拌的口感，海蜇彈牙，青芹清爽，很得意！」</p><p>材料</p><p>速食海蜇1包、青芹1棵<br> <br> 速食海蜇$15/80克（b）<br> 青芹$10/1顆（a）<br> 火腿$32/170克（b）</p><p>做法</p><p>1.將速食海蜇倒入碟中備用；<br> <br> 2.將青芹清理乾淨，切粒或切段；<br> <br> 3.青芹倒入熱水中煮熟；<br> <br> 4.撈出青芹，瀝乾水，和速食海蜇拌勻，即可食用。</p><p>貼士：</p><p>想口感更豐富，可於這道菜中加入火腿絲。</p><p>水果涼湯唔使煲又健康</p><p>價錢：$23/2人份<br> 需時：20分鐘<br> <br> 夏天喝湯，總是讓人滿頭大汗。不過，若以水果作湯，清清爽爽，暑氣全消！Sharon說，水果湯的自然香甜味道，很令人開胃，加上佢有豐富的維他命C，絕對係既健康又有營養的湯飲，最適合女士飲用。</p><p>材料</p><p>芒果2個、橙2個<br> <br> 芒果$3.5/1個（c）<br> 橙$13/8個（c）<br> 香草$17/16克（b）</p><p>做法</p><p>1.水果洗淨瀝乾後，去皮切粒；<br> <br> 2.將材料放入果汁機中；<br> <br> 3.加水打成水狀，加入少許鹽調味；<br> <br> 4.將涼湯放入冰箱冷藏數分鐘，即可食用。</p><p>貼士：</p><p>如果不喜歡吃到果肉，可用小筲箕過濾，或在涼湯中加入香草碎，味道更香。</p><p>（a）深水埗北河街街市<br> （b）沙田新城市廣場city'super<br> （c）荔枝角惠康超級市場</p></body></html>