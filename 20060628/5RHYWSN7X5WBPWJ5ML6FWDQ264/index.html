<html><header><meta charset="utf-8"><title>收費電視冇得獨食<br>下屆22場世盃免費睇　Yeah！</title></header><body><h1>收費電視冇得獨食<br>下屆22場世盃免費睇　Yeah！</h1><p>香港球迷今年絞盡腦汁突破有線壟斷世界盃獨家播映權的防線，但下屆世界盃賽事開鑼，球迷毋須再為睇免費波而煩惱，因國際足協近日修訂收費電視獨家播映權條款，要求收費電視提供22場賽事給免費電視播放，對香港球迷而言，絕對是天大喜訊。</p><p>自從2002年有線購得兩屆世界盃獨家播映權開始，香港市民要欣賞這四年一度的球壇盛事，便要每月多付數百元的有線月費，對一些不願意支付又或是負擔不起的球迷而言，無疑是剝奪了他們睇波的機會。雖然國際足協規定，收費電視取得播映權需要在60多場賽事中，提供揭幕戰、兩場準決賽及決賽共四場賽事給免費頻道播放，但對熱愛足球運動的香港球迷而言，當然仍嫌不足。<br> 對於沒安裝有線的球迷，今屆可謂出盡法寶，包括上網收看內地電視台的即時直播；另外，酒吧、茶餐廳及各大商場亦安排賽事直播，令更多球迷可以受惠。</p><p>爽！<br>球迷不用諗計睇波</p><p>不過，由下屆南非舉行的世界盃開始，香港球迷毋須再為睇波而煩惱，因為國際足協近日已修訂世界盃獨家播映權條款，若然獨家播映權由收費電視投得的話，該收費電視便要將世界盃22場賽事提供給當地免費電視播放，除原來規定的揭幕戰、兩場四強賽事和閉幕戰四場賽事外，還要提供八強賽事其中兩場，以及16場分組賽共22場賽事給免費電視，對香港球迷而言，絕對是天大喜訊（見附表）。</p><p>慘！<br>商場播波廣告勁跌</p><p>據了解，有關新修訂條例已在2010年及2014年世界盃獨家播映權競投意向書中列明，不過，由於這項新條款對收費電視利益造成威脅，加上有線電視今年直播世界盃的收視因為商場直播及網上直播而急跌一半，直接影響下屆廣告收益，在權衡利益下，大大削弱有線或其他收費電視競投下屆世界盃獨家播映權的意欲，但卻大大加強了無綫和亞視競投信心。<br> 記者昨日就國際足協競投獨家播映權新規例向無綫、亞視和有線方面了解，無綫和亞視均對有關決定表示歡迎。無綫體育科監製李漢源說：「我哋有聽過咁嘅消息，但實際情況係點，例如係咪真係播22場仍有待了解。不過，無論點都好，我哋都會同公司開會研究，盡量爭取下一屆世界盃嘅播映權。」<br> 亞視公關部發言人區先生說：「係有咁嘅傳聞，但未經證實，如果係有嘅話，對香港觀眾嚟講當然係一件好事，多啲人可以喺免費頻道睇到咁重要賽事，對足球運動係一個好嘅推廣。不過，我哋對競投下一屆播映權仍然好有興趣。」</p><p>慢！<br>有線短視未有對策</p><p>至於擁有今屆世界盃播映權的有線，其發言人岑小姐回應說：「至目前為止，我哋未收到國際足協消息，目前最緊要做好今屆世界盃，其他嘅事唔方便評論。」<br> 採訪：戴彩煥</p></body></html>