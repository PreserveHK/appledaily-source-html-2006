<html><header><meta charset="utf-8"><title>王力宏參演《色，戒》</title></header><body><h1>王力宏參演《色，戒》</h1><p>李安新戲《色，戒》入面嘅男、女主角同配角角色，一直都有唔少藝人渴望演出，噚日有消息指《色，戒》裏面嘅男配角鄺裕民已經落實畀王力宏做，而問李安哥哥李崗係咪已落實配角由王力宏飾演，李崗就話王力宏同李安一早已熟悉、都曾試鏡，但唔知男配角已由佢勝出。至於王力宏嘅經理人就話：「沒人跟我們聯絡。」</p></body></html>