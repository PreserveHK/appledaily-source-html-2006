<html><header><meta charset="utf-8"><title>2R拍戲公廁沾黃金</title></header><body><h1>2R拍戲公廁沾黃金</h1><p>鄧麗欣（Stephy）、廖碧兒和2R昨日出席「2006全港最佳及急待改善公廁選舉」頒獎禮，並大談使用公廁時的難忘經歷。廖碧兒自稱因拍劇須四出外景，故「幫襯」過全港大部份公廁，當中最衞生的位於將軍澳。</p><p>叫Edison贊助</p><p>2R表示試過拍古裝戲時，片場的廁所滿地污穢物，怎料不慎弄污戲服，惟有即時親自清洗。<br> 有指陳冠希開設的舖頭生意麻麻，有意轉為網上經營，緋聞女友Rosanne聞言後表示未去過，其後卻說：「我帶過新加坡朋友去買嘢，不過Edison唔喺舖頭。」在旁Race指Edison舖頭是新加坡遊客的景點，問Edison有否送衫給她們？Race搶說：「如果佢咁好人，就贊助我哋啦，不過我哋冇幫襯，就叫人贊助，都係講笑。」<br> Stephy則談到好姊妹Theresa被指與富家子Neal拍拖，她表示兩人是朋友，還謂Neal不是戇男，而是型男，又大讚對方人品好，問她是否看上Neal？她笑說：「唔係。」<br> 採訪、攝影：馬建華</p></body></html>