<html><header><meta charset="utf-8"><title>一味窩輪：炒長實C輪正路揀3622</title></header><body><h1>一味窩輪：炒長實C輪正路揀3622</h1><p>H指同紅指繼續去，恒指則跌30點。賀回歸，紅籌國企好好睇睇，令大市氣氛唔錯。遲吓，藍籌亦會跟埋上去，搵藍籌C輪上車可也。<br> 長實C輪3622：長實（001）最高81.95元，低收81.10元，跌斗零，估計80元齊頭邊邊守得穩，趁低揀C輪埋手。<br> 正路對象係3622，10月初夠鐘，輪價35.5仙，溢價5.8%，槓桿率22.9倍（有效11.5倍），引伸波幅22.5%。<br> 長實C輪最靚係3673，爆炸力同殺傷力大好多。想贏輸勁啲，賭3673。<br> 新地C輪3485：新地（016）跌0.15元，收76.85元，距離5月89元配售價好遠，估計調整足夠，有機反彈。揀新地C輪，向最多買賣嘅3485埋手。隻輪9月下旬到期，輪價33仙，溢價5.6%，槓桿率23.3倍（有效11.8倍），引伸波幅22.9%。4642都好多人買賣，但剩番個半月壽命，要畀3.7%溢價，博唔過。</p><p>和黃C輪4751：和黃（013）見70.25元後回落，收69.50元，跌0.25元，估計已有支持，揀C輪短炒搵餐晏仔，諗4751。隻輪10月初夠鐘，輪價28仙，溢價5.7%，槓桿率24.8倍（有效11.7倍），引伸波幅22.9%，數據唔錯。<br> 章盛</p></body></html>