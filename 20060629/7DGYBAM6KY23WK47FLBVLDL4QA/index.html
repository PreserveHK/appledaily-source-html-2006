<html><header><meta charset="utf-8"><title>徐若瑄拒提吳建豪</title></header><body><h1>徐若瑄拒提吳建豪</h1><p>徐若瑄噚日以代言人身份喺台灣出席銀首飾宣傳，對於舊愛吳建豪日前喺電台節目透露之前交往嘅四個女朋友都係圈外人，徐若瑄話：「這件事不用討論，套一句我好姊妹的一句話：多說多錯。」徐若瑄咁講係好聰明，因為感情既然已告一段落，都無謂再講。</p></body></html>