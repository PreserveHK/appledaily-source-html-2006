<html><header><meta charset="utf-8"><title>高清世代：超貴！HDDVD燒錄機賣二萬幾</title></header><body><h1>高清世代：超貴！HDDVD燒錄機賣二萬幾</h1><p>早前Blu-ray未見影，已有多間開發商宣布推出專用燒錄器，令新世代光碟制式快速攻入可燒錄嘅實用性，就連內置Blu-ray燒錄嘅VAIO亦已曝光。其宿敵HDDVD，雖早3個月面世，不過都係剛剛在日本宣布推出專用燒錄器，賣價卻貴得嚇人；未計稅39,8000日圓，成二萬六千幾港紙一部燒碟機，都咪話唔震撼！不過話分兩頭，東芝呢部RD-A1嘅HDDVD燒錄機規格強勁，除可燒錄雙層式HDDVD-R外（容量達30GB），仲內置1TB硬碟（1,000GB），堪稱錄影大胃王！雖未兼容HDDVD-RW之類嘅複寫光碟，不過其錄影制式尚算全面，由DVD級嘅MPEG2到專為高清影像而生嘅H.264都兼容，加上24bit/192KHz超高頻寬音效輸出，影音效果絕對出色。RD-A1整體嚟講算係發燒級兼富貴玩家先會有興趣。<br><br>記者：徐影龍</p><p>官方網址：www3.toshiba.co.jp/hdd-dvd/products/hddvd/rd-a1/index.html</p></body></html>