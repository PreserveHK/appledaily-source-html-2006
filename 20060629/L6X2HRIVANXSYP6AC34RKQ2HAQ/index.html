<html><header><meta charset="utf-8"><title>摩登購物狂：奉旨露Bra</title></header><body><h1>摩登購物狂：奉旨露Bra</h1><p>好多女仔對衣着愈來愈講究，就連BraBra內衣都要追款追色，所買所選都並非阿媽年代嘅清一色肉色老土款。冬天就話冇所謂啫，夏天又背心又開胸衫，個老土BraBra露晒出嚟點見人呀！好彩𠵱家各大內衣店所出嘅內衣款式又靚又潮，莫講係底衫，當面衫着都仲得。點露都得，完全解決不少女士嘅夏日煩惱。<br><br>記者：許維雅<br>攝影：林栢鈞<br>Model：Creamy</p><p>4種襯法露得漂亮<br>襯法1：成熟性感DeepVLook</p><p>市面上有不少性感DeepV背心，若果就咁襯件黑色背心打底感覺十分普通，減低不少女性魅力。不如索性買一些喱士Top嘅Bra代替背心，整個效果變得性感又誘人，夜晚去Disco飲嘢都可以增強戰鬥力突圍而出。<br> 配襯技巧：選擇同色就最穩陣，不過撞顏色撞得好，感覺會仲Sharp。</p><p>襯法2：青春活力DeepVLook</p><p>若嫌之前嘅打扮太成熟，自己一向比較喜歡買青春啲嘅衫，不妨選擇一啲色彩繽紛嘅BraBra作配襯，市面上BraBra嘅圖案款式都日趨年輕，有不少BraBra中間都會有花、蝴蝶、甚至水晶作裝飾。一些顏色鮮艷嘅DeepV衫，最適宜用嚟襯出呢類裝飾型嘅BraBra。<br> 配襯技巧：避免選擇同色，強烈對比越大嘅顏色會撞得仲好睇。</p><p>襯法3：吊帶小背心騷Bra帶</p><p>夏天10個女仔9個着背心，好多時仲係因為個Bra帶靚，特登Show出嚟畀人睇，Sexy嘛！加埋市面上嘅Bra帶花款選擇多多，襯小背心真係可以反客為主，成為焦點。<br> 配襯技巧：唔想花碌碌撞色撞到鬼五馬六，揀背心就應該盡量揀啲淨色嘅。</p><p>襯法4：大露背唔露扣</p><p>平常Bra扣喺正背部中間位，着大露背露埋個扣就梗係唔好睇，所以就要揀一啲個扣喺側邊或者喺前面嘅Bra，美觀之餘仲可以慎防有人手多多。<br> 配襯方法：除咗側邊扣嘅Bra之外，其實仲有一啲Bra嘅背帶特別設計過，幫你話露就露。</p><p>今季新Bra推介</p><p>Bra大約可以分兩類，一類係顏色繽紛，青春迫人；另一類就成熟少少，喱士會比較多，而且沉色少少。</p><p>青春款式</p><p>成熟款式</p><p>新帶上市</p><p>店舖查詢：</p><p>a/unenancool銅鑼灣世貿中心P213-5號舖（28953311）<br> b/PrivateShop銅鑼灣時代廣場5樓531號舖（25061011）<br> c/Wacoal銅鑼灣三越百貨B1Wacoal專櫃（28810864）<br> d/tob...e銅鑼灣金百利商場1樓116號舖（29237489）<br> e/cirrus'i.d.銅鑼灣金百利商場1樓173號舖（28827575）<br> f/MichelleMode銅鑼灣金百利商場1樓165號舖（27438892）</p></body></html>