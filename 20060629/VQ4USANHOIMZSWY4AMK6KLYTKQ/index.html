<html><header><meta charset="utf-8"><title>世盃BlogBlog趣</title></header><body><h1>世盃BlogBlog趣</h1><p>上網告誡咁潮？</p><p>告誡室通常係畀信徒，向神父講出自己心裏面嘅罪孽，等良心好過啲。噚日去過葡萄牙下榻嘅酒店，見到大堂有個告誡室咁特別，諗住影張相做blog。點知酒店經理突然出現，初時以為禁止拍照，誰知經理好好人咁介紹，呢個告誡室內有乾坤，原來入面擺咗部電腦畀客人上網，經理仲搞笑講：「上網講畀上帝聽，效果會好啲！」<br> <br> 曾採訪世界盃、歐洲國家盃、奧運、亞運等大賽，身經百戰。<br> 李勇明</p><p>提神世盃歌</p><p>剛剛在MTV台聽到英國組合AtomicKitten的世盃歌「AllTogetherNow(StrongTogether)」，4年1度的盛事，全世界都出世盃碟；但最扣人心弦的是開幕禮上IlDivo及ToniBraxton合唱的「TheTimeofOurLives」，每次在網吧上網，都會翻聽，像是提神的aspirin。<br> <br> 採訪過無數大賽，最鍾意捐窿捐罅搵題材，今次德國之行啱晒我。<br> 徐嘉華</p><p>歌德故居地奇遇記（上）</p><p>有晚因為火車實在太迫人，又要捱幾個鐘，決定喺中途站WEIMAR落車，等下一班車或另作打算。等車期間決定行出WEIMAR市，睇吓有冇平價酒店住一晚，反正返到法蘭克福，瞓唔到幾個鐘又要起身；問幾個路人所介紹嘅酒店都係超貴，最後撞到個伊拉克人阿里，阿里話WEIMAR嘅酒店好貴，若我唔介意可上佢屋企瞓（待續）<br> <br> 肩負現場直擊畀料重任，無論你當我名家抑或明燈，都希望交到功課。<br> 朱冠恆</p></body></html>