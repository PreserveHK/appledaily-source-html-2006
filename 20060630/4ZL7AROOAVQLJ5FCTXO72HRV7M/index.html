<html><header><meta charset="utf-8"><title>實用Bible：大南街掃街　十大要竅</title></header><body><h1>實用Bible：大南街掃街　十大要竅</h1><p>一.大南街一帶交通十分方便，深水埗地鐵站C出口，步行2分鐘即到。<br><br>二.檔口仔圍住北河街街市，餸菜比超市、新市鎮的街市平一點，大家可買衫，順道買餸。<br><br>三.檔口的貨品參差，部份是次貨，買時要小心揀選，大都不設退貨，看真會發現Damage大都無傷大雅，例如的小小污迹、錯色或是紕口等，大都可接受。</p><p>四.部份檔口有一條龍改衫服務，快則即日起貨，價錢$5起。<br> <br> 五.大部份檔口好像街市一樣，中午會休息，要掃貨最好在早上8時至中午12時，及下午4時至7時，落雨天唔開。<br> <br> 六.由於部份是出口貨及牌辦，一件起兩件止，睇啱就買。<br> <br> 七.有時檔主會收起部份款式，要是你想要背心，不妨多口問句有沒有其他款式，或是幾時有新款。<br> <br> 八.掃街最好自備一個大型購物袋，一來環保，二來方便自己唔使拎到一袋二袋背心袋，買多了都唔知有冇拎漏。</p><p>九.小心買到冒牌貨，雖然有品牌的出口貨、貨辦習慣都是剪嘜出售，因小心有些冒牌貨混水摸魚，貨辦通常有個牌寫住件衫的資料。</p><p>十.檔口沒有地址、電話、卡片留畀你，認到係邊檔就要記下本文舖頭的地址及名，方便尋回你想搵的檔口！</p></body></html>