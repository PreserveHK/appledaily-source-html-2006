<html><header><meta charset="utf-8"><title>機迷情報：終於出全Pink</title></header><body><h1>機迷情報：終於出全Pink</h1><p>任天堂繼正式落實NDSLite網絡瀏覽軟件後，再有新搞作催谷NDSLite；今次任記玩慣常嘅換色，在7月推出NDSLite第4款機殼顏色，以貴族粉紅（NoblePink）命名，由筆桿到主機均為全粉紅，比舊版NDS嘅「上粉紅下白」更吸引女性機迷。規格上跟之前嘅NDSLite一樣，並無改變，最可惜係只公布得一隻粉紅色，若能推出埋火紅、鮮橙等更多暖色系列，相信可吸引更多機迷入貨。<br></p><p>日本粉紅NDSLite賣價為16,800日圓（約港幣$1,120），不過以目前舊色主機仍未有行貨情形推斷，新色機推出後在港依舊只得水貨售賣，據Game舖老闆推斷，頭批貨數量不多，將出現輕微炒賣，預計要港幣$1,300以上。<br> 記者：徐影龍<br> <br> 相關網址：www.nintendo.co.jp/ds/lite/index.html</p></body></html>