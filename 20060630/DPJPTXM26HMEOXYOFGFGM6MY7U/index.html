<html><header><meta charset="utf-8"><title>一味窩輪：新地C輪3485最值得諗</title></header><body><h1>一味窩輪：新地C輪3485最值得諗</h1><p>恒指5月底15857，昨日15865，月初至今微升8點，以點數取勝。今日埋半年結，估計6月埋單仍然係升市。<br> 今朝起來，美國加息（1/4厘或1/2厘）已成定局，股市少咗個因素阻頭阻勢。個多禮拜後，世界盃打完，少咗啲熊貓眼，多咗人做股市活動家。全球股市可以睇番好些少。<br> 新地C輪3485：新地（016）收77.20元，升0.75元。C輪4642，升14%，收28仙；9209升9%，收62仙。呢兩隻C輪算係熱熱哋貨色，升幅勉強跟得上正股。講數據，3485靚啲。隻輪9月初夠鐘，輪價32仙，溢價5%，槓桿率24.1倍（有效12.5倍），引伸波幅21.4%。隻輪交投好怪，昨日得22萬份易手，之前5日平均每日22.2球。賭雞仔注，新地C輪中3485最值得諗。</p><p>中銀C輪9534：中行（3899）A股下周三掛牌，中銀（2388）升0.10元，收14.85元，估計會繼續好多幾格。買定C輪9534。隻輪明年3月夠鐘，輪價15.8仙，溢價5.6%，槓桿率9.4倍（有效6倍），引伸波幅24.7%。想做即市，諗9950，買賣易好多。隻輪10月中到期，輪價43仙，溢價6.5%，槓桿率34.5倍（有效12.9倍），引伸波幅22.5%。<br> 章盛</p></body></html>