<html><header><meta charset="utf-8"><title>新車到：軟變硬唔使用手　MAZADAMX-5HardTop首次曝光</title></header><body><h1>新車到：軟變硬唔使用手　MAZADAMX-5HardTop首次曝光</h1><p>新世代MX-5「人馬一體」，傳承至第3代差不多大半年，最近又有新硬頂版型號，以車廠最新公布嘅照片嚟睇，電動摺合硬頂同軟篷版本以大同小異嘅摺合方式，收藏喺特定間隔之內。硬頂版主要針對一啲要求車架有更高剛性嘅用家，前代嘅Roadster無摺合硬頂，只可以加裝硬頂配套，改成近似Coupe嘅型態。不過硬頂會令車重增加，影響操控，唔知MX-5嘅設計師會用乜方解決呢？<br>車廠暫時未有公布呢部MX-5嘅其他機械資料，等新車喺英國國際車展（BritishInternationalMotorShow）作首次亮相嘅時候，就會知道葫蘆入面賣乜嘢藥！車展將於7月18日於倫敦舉行，至月底30日，為期13日。<br><br>記者：戴維浩</p></body></html>