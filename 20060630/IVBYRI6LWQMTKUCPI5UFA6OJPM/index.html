<html><header><meta charset="utf-8"><title>撐英格蘭足球專書</title></header><body><h1>撐英格蘭足球專書</h1><p>喺香港英格蘭躉實在多，女擁躉悶死都捧場，男擁躉鬧住話「好彩又過一關」。問心，佢哋認今屆英格蘭真係踢得失禮，不過問責已經太遲，領隊艾力臣帶完世界盃就失業，年薪400萬鎊袋袋平安。<br>因為英格蘭迷多，促使市面上出現了數本英格蘭「專書」，如這一本《06世界盃英格蘭專書》，細細一本Handbook，今屆英格蘭隊球員逐個數，看得出作者是個英迷，而且是資深嗰隻，所以第一句就話「撐英格蘭，其實是很痛苦的。」呢層係球迷都明，被艾力臣搵完老襯，隊波仲打得毫無說服力，萬一出咗局……點算？<br>Handbook最特別的地方，是可代訂英足總官方產品，包括經典人手縫製足球（$900個），66年（贏世界盃嗰屆）主場球衣（$950）等，都幾貴，不過真係幾靚。計我話，英格蘭最強就係產品Styling，而唔係足球。</p></body></html>