<html><header><meta charset="utf-8"><title>葉宇澄紅顏助銷碟</title></header><body><h1>葉宇澄紅顏助銷碟</h1><p>葉宇澄（中）為咗宣傳佢隻新CD，噚日特登喺尖沙嘴搞花車巡遊，仲搵埋梁靖琪（Toby右）同鄧穎芝撐場。鄧穎芝着紅色衫，Toby就着紫色，諗住用大紅大紫去旺吓葉宇澄出碟。除此之外，鄧穎芝又送髮菜，寓意發財，Toby送金魚，希望葉宇澄如魚得水，之後大家一齊去旺角派海報，真係唔話得。</p></body></html>