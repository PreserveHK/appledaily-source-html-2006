<html><header><meta charset="utf-8"><title>CEPA論壇實Q護送記者</title></header><body><h1>CEPA論壇實Q護送記者</h1><p>中港簽訂CEPA三周年，中央派政協主席賈慶林率團來港捧場，規格之高係近年罕見。緊隨佢一齊來港嘅，仲包括8個部委中央機構，好似商務部、港澳辦、發改委、建設部、海關總署、人民銀行、司法部同國家旅遊局，而且個個都係副部級人馬。另外，泛珠三角合作嘅9個省分及澳門，連同北京、上海、天津同重慶4個直轄市共14個副省長、副市長，亦一齊到臨，可謂夠晒大陣仗。<br> 唔怪得噚日舉行嘅「內地與港澳經貿合作發展論壇」，保安相當嚴格，即使嘉賓未進場，記者去廁所都有「實Q」護送。特區政府亦絞盡心思，在會場內貼上過去3年中港兩地經貿合作嘅重要圖片，讓與會者細味3年來兩地的經貿合作進程，領略吓祖國點益特區。</p></body></html>