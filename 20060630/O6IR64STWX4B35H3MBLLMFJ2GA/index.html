<html><header><meta charset="utf-8"><title>大眾銀行76歲主席　好捱得</title></header><body><h1>大眾銀行76歲主席　好捱得</h1><p>馬來西亞有位首富拍得上李超人，就係啱啱入主亞洲商業銀行嘅大眾銀行（香港）主席丹斯里拿督鄭鴻標，佢亦係精力過人，76歲，連星期六、日都開工，一個星期可以四圍飛，有時飛成三次咁多。<br> 華華聽聞，佢住喺集團總部嘅33樓，32樓就係佢嘅辦公室，認真方便！據佢身邊嘅助手講，拿督份人好「handson」，集團內甚少「皇親國戚」，唔怪得佢一秒都唔敢鬆懈，拿督本身係潮州人，同李生係鄉里，睇嚟潮州人真係特別捱得。<br> 今日起，亞洲商業銀行就會改名做大眾銀行（香港），個logo係紅白色。大眾入主亞洲商銀後，決定大搞按揭、中小企等，啱啱喺6月中就調低按揭息率，由之前P-2.5厘，調低至P-2.8厘，仲有0.5個巴仙現金回贈，新嘅管理層話，亞洲商銀之前作風保守，佢哋相信仲有發展。</p></body></html>