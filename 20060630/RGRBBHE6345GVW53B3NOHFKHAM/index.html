<html><header><meta charset="utf-8"><title>摩登購物狂：深水埗大尋寶　$30襯晒全套</title></header><body><h1>摩登購物狂：深水埗大尋寶　$30襯晒全套</h1><p>女人買衫是一門樂趣，特別將不是甚麼名牌，把平價衫褲襯到身上受人讚賞，那份滿足感真是難以形容，比起別人一眼望出你身上是甚麼名牌、乜V乜Da更開心，再一次證明不是「名牌」着我，而是人着衫！去掃平衫，就如同尋寶，在一大堆幾十元衫，找出合自己，啱襯的……今次介紹奪寶地方位於深水埗大南街一帶，每件衫十幾、二十元，唔少係出口的成衣，有澳洲、歐美品牌，$30襯晒一套，比開倉更平更吸引！<br><br>記者：陸伊琳　攝影：楊錦文、陳陶鈞<br>模特兒：Creamy、Yanie、阿Va@Salvador</p><p>OL、Cutie悉隨尊便</p><p>大南街一帶有很多街邊有牌檔口仔，正正是北河街街市對出，記者都係去買開餸才發現這個寶藏。周遭二、三十個檔仔，是賣衫褲鞋襪，款式很廣，有男、有女；高矮肥瘦；年輕成熟；OL、CasualLook；亦有保守泳衣及三點式等等，過一半都是賣出口的貨品，當中有BGrade貨、名牌剪嘜貨、新裝舊貨……只要有心機自然買到心頭好，十元有交易，襯全身$30便搞掂，真是冇誇張，要OL斯文有斯文，要出街Cutie的有Cutie，毋須再做名牌奴隸，盲目追崇貴價貨！</p><p>OL斯文款</p><p>夏天熱褲短裙之選</p><p>出街CasualLook</p><p>粉紅色花邊背心$20（g），粉紅色花花飄逸裙$20（g）。共$40！</p><p>比堅尼$15一套</p><p>由於是舊區，老人家聚居，積存了大量短褲仔、短裙仔，冧價出售，行去泳衣檔一睇，嘩，出口泳衣款式可媲美Roxy、RipCurl……$15一套！去邊度搵，我連掃四套，今個Summer不用再愁着舊泳衣！</p><p>售賣點：</p><p>（a）泳衣檔<br> 深水埗大南街295號（家福特價場門前）<br> <br> （b）$10出口衫檔<br> 深水埗桂林街85號（興發祥五金門前）<br> <br> （c）OL女人出口衫檔<br> 深水埗大南街298號（好莉葒食品門前）<br> <br> （d）出口衫褲檔<br> 深水埗大南街309號（洪發記門前）<br> <br> （e）女人衫檔<br> 深水埗大南街305號（新美麵飽店門前）<br> <br> （f）袋檔<br> 深水埗大南街305號（旺記海鮮門前）<br> <br> （g）$20衫褲檔<br> 深水埗桂林街85號（華南冰室門前）</p></body></html>