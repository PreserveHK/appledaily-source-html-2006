<html><header><meta charset="utf-8"><title>去嫖當係短期結婚</title></header><body><h1>去嫖當係短期結婚</h1><p>唔少政治人物都興亂噏當幽默，印尼副總統卡拉（JusufKalla）都唔例外。佢早兩日話，阿拉伯人鍾意去山區旅遊勝地本哲（Puncak）搞短期結婚，幾日甚至幾個鐘就可以離婚，男嘅唔使執手尾，女嘅有錢收，一家便宜兩家着，應該搞多啲宣傳，可以促進旅遊業咁話。話短期結婚，其實係嫖，卡拉究竟講笑定講真，就真係冇人知。<br> 美聯社</p></body></html>