<html><header><meta charset="utf-8"><title>齊賀回歸　華仔威晒<br>小春無心唱歌專攻李冰冰</title></header><body><h1>齊賀回歸　華仔威晒<br>小春無心唱歌專攻李冰冰</h1><p>前晚一班中、港歌手在紅館演出回歸騷，以劉德華最受歡迎。陳小春對舊相識李冰冰照顧有加，連做訪問都要傍實，陳奕迅前日指工作要認真，演出時不能再看大字報，結果前晚只得小春一人要看大字報，看來小春的一份心思都放在美人身上。</p><p>劉德華、古巨基、陳慧琳、何韻詩、陳奕迅及陳小春等一班歌手前晚在紅館演出《為中國喝彩──慶祝香港回歸九周年大型文藝晚會》，霍震霆、郭炳湘、梁愛詩、梁振英及范徐麗泰等都有出席。</p><p>不時看大字報</p><p>除了香港歌手外，還有內地歌手田震、沙寶亮及李冰冰等及浙江雜技團、鄭州歌舞劇院等表演。古巨基獲安排打頭陣獻唱《好想好想》，又與沙寶亮、田震及何韻詩一同壓軸獻唱回歸主題曲《永遠》，備受重視，他更打扮隆重，一身服飾有如新郎哥。不過現場仍以劉德華及浙江雜技團的反應最為熱烈。<br> 陳奕迅前日拜神時曾表示做事要認真，不想獻唱時看大字報，結果前晚只得小春看大字報，唱其新歌《鬥苦》，但另一方面，小春又對李冰冰照顧有加，護送她去接受電視台訪問。<br> 李冰冰被問到何以小春對她如此照顧，她以不流利的廣東話說：「我哋拍內地劇《天空下的緣份》時識，識咗好耐，通常喺內地表演時會見面。」有指小春對靚女特別照顧，冰冰謂：「唔知，我哋兩年冇見喇。」</p><p>擇偶首要孝順</p><p>談到小春現時尚未有女友，冰冰即避忌的說：「我唔講呢啲嘢，喺香港都係少啲講，香港傳媒好犀利。」不過冰冰也不忘大讚小春好人，她說：「佢份人幾好，又孝順。」<br> 問到孝順是否其擇偶條件？冰冰說：「我冇時間擇偶，不過我嘅條件都要孝順，同埋心地善良。」冰冰稍後要與周渝民合拍杜琪峰執導新戲，提到前緋聞男友朱孝天，冰冰即謂不願回答。</p><p>打扮似足新郎</p><p>基仔接受訪問時表示：「唱《好想好想》好開心，我好少喺香港唱呢首歌，多數喺內地唱，可以唱回歸主題曲都好榮幸㗎。」<br> 有指基仔一身白西裝又別上紅色襟花，似足新郎哥，他謂：「係呀，好隆重，我同事笑我似結婚，套衫喺歐洲訂返嚟，今日着咗先。」<br> 此外，小春昨日在商台接受訪問，他表示做完回歸騷後感覺好開心，被問到會不會參加7.1遊行，他謂不會參加任何遊行。<br> 採訪：王連連　<br> 攝影：陳俊強</p></body></html>