<html><header><meta charset="utf-8"><title>世盃BlogBolg趣</title></header><body><h1>世盃BlogBolg趣</h1><p>隨時隨地曬太陽</p><p>德國夏天時間比較短，想要健康膚色嘅人，就會爭取每個曬太陽嘅機會。無論睇波、游水、飲下午茶，德國人都係鍾意揀室外地方，貪佢可以曬太陽嘛！科隆球場對出有一大片草地，最近就變成曬太陽嘅好地方；好多後生仔女隨便帶張地蓆，男嘅着條短褲，女嘅着3點式，一曬就一個下晝，真係寫意。<br> 李勇明<br> 曾採訪世界盃、歐洲國家盃、奧運、亞運等大賽，身經百戰。</p><p>藥房梗有一間喺左近</p><p>你猜這個大A字代表甚麼公司？對了，就是藥房，A是德文Apotheke的簡寫，在德國各城市開到像7-11，梗有1間在左近。近幾天為了「爆坼」的嘴、行到損的腳及沙啞的喉嚨而去了幾次藥房。聽當地人說，藥房內全是合格的藥劑師，平時睇完醫生，都是到這種藥房配藥。<br> 徐嘉華<br> 採訪過無數大賽，最鍾意捐窿捐罅搵題材，今次德國之行啱晒我。</p><p>歌德故居地奇遇記（下）</p><p>續上回，我跟伊拉克人阿里返屋企後，佢就話可以喺佢屋企過一晚，只要畀番幾十歐元就得。頭先又唔講？𠵱家就要我畀錢，有啲被屈嘅感覺。而且佢屋企衞生情況比我想像中差，決定全身而退，好在又走得甩！結果，呢晚就喺曾經有歌德及巴哈等德國名人住過嘅小城，流落咗4個鐘。<br> 朱冠恆<br> 肩負現場直擊畀料重任，無論你當我名家抑或明燈，都希望交到功課。</p></body></html>