<html><header><meta charset="utf-8"><title>關你車事:Blog女Ruby襯車蒲買玩</title></header><body><h1>關你車事:Blog女Ruby襯車蒲買玩</h1><p>女仔揀車比男仔簡單，速度、Performance、馬力，唔使，最緊要係揸得掂又易睇位，所以車仔永遠係首選，車仔最吸引女孩的地方是選擇夠多，廿萬唔使已經有大把Choice。<br>實用有YarisSport、玩Cutie有CitroenC3Pluriel，愛動又Sporty的陽光少女，當然要標致1007，唔同車唔同玩法，入型入格，出去Wet一定襯到絕，所以話，女仔揀車同揀衫一樣，啱襯就得啦！<br>記者：黃婉冰<br>攝影：黃子偉<br>Model：Ruby(Salvador)</p><p>星期六晴<br>開篷直踩沙灘</p><p>揸部CitroenC3Pluriel去赤柱滑浪，開住蓬四圍去，俾我識到一班志同道合嘅朋友，結果揸埋C3Pluriel去赤柱滑番夠本。見天氣風和日麗(^0^)，第一時間拆走車頂兩條Bar，再將後座兩張椅拍低，不費吹灰之力將2米長嘅滑浪板一「滑」咁放入車廂。<br> 揸住C3由紅磡去到赤柱，沿途塞車又多車，好彩C3外形細細架，好輕易咁左穿右插避過車群，一路上惹來不少艷羨目光(^_ 去到赤柱，同大浪博鬥完一輪後，同幾個志同道合的滑水友坐在車尾箱尾板享受日光浴，我哋約定聽日再落Bar一路飲一路繼續講車經同滑水經。(^3^)</p><p>CitroenC3Pluriel</p><p>引擎：1587c.c.直4DOHC<br> 馬力：110bhp/5750rpm<br> 扭力：15.4kgm/4000rpm<br> 傳動：5前速半自動波<br> 車價：$189,000<br> 車輛提供：雪朗汽車（28689999）</p><p>星期日陰晴不定<br>赤柱Barwet</p><p>約咗尋日班滑水Friend落Bar飲嘢，但今日天色陰晴不定(@_@)，加上我一身前衞WetLook，我決定都係決定出動標致1007，話晒落Barwet喎，唔揀番架型仔又前衞嘅車，點襯得起我哋班型人?(=^_^=)<br> 尤其今晚我哋打算飲完嘢再上山頂睇星星，呢架法國小車有隻巨型大天窗，可以盡覽無遺。最好係佢兩邊都用電動單趟門，兩個大隻佬Friend坐後面都無得推搪，坐得好舒服，特別係上落車，即使飲到有少少醉意，上上落落一樣輕易而舉，睇完星星，大家都意猶未盡，個個都話未夠皮，要去我屋企繼續狂歡一番!</p><p>標緻1007</p><p>引擎：1587c.c.直4DOHC<br> 馬力：110ps/5750rpm<br> 扭力：15.2kgm/4000rpm<br> 傳動：5前速+/-半自動波<br> 售價：$186,800<br> 車輛提供：法國汽車(31181828)</p><p>星期一晴<br>Gracefullife</p><p>放工揸住架Yaris去超市入貨，好彩佢個尾廂夠大，可以一次過掃晒成個星期嘅儲備！<br> 經過一晚狂歡，今朝起身望一望個雪櫃，嘩，嚇咗一跳，咩都無晒，再唔去超市入貨今晚餐飯都無着落，睇怕今日放工一定要揸部豐田Yaris去超市入貨。放工立刻揸車去Supermarket入番啲儲備，好彩今日有部Yaris幫手，雖然買到一袋二袋，但依然可以好輕易咁將後座座位拍低，將尾廂騰空大量吉位，全部塞晒入去尾廂，呢個尾廂，足足幫我運載咗兩個星期儲備返屋企!</p><p>ToyotaYarisSport1.3</p><p>引擎：1298c.c.直4DOHC<br> 馬力：85.7ps/6000rpm<br> 扭力：12.3kgm/4200rpm<br> 傳動：5前速手波<br> 售價：$138,000-$143,000<br> 車輛提供：皇冠汽車（27440110）</p></body></html>