<html><header><meta charset="utf-8"><title>意大利贏波即刻好轉　比索圖生死繫意軍</title></header><body><h1>意大利贏波即刻好轉　比索圖生死繫意軍</h1><p>前意大利國腳兼現任祖雲達斯經理比索圖，早排因墮樓導致斷骨入咗廠，嗰陣聽醫生講仲話有生命危險㖭。點知意大利喺8強擊敗烏克蘭3:0之後，比索圖嘅情況即時有好轉，醫生話佢𠵱家已經識得擘大眼，同埋認得邊個朋友嚟探佢，情況由危殆轉至穩定，希望比索圖唔係迴光返照啦。我判官就覺得意大利幾大都要捧走埋世界盃，如果唔係點樣吊住比索圖條命仔呀？</p></body></html>