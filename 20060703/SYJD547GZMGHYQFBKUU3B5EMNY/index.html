<html><header><meta charset="utf-8"><title>四餸一湯：盡用超市「夜‧特價」慳水慳力煮大餐</title></header><body><h1>四餸一湯：盡用超市「夜‧特價」慳水慳力煮大餐</h1><p>香港OL真係超級女強人，經常8、9點收工，仍然要趕返屋企煮飯！但OL讀者Miu就發現，原來夜去超市買餸都有個好處，就係多咗好多「夜市特價」貨品，而且佢仲發現適當運用超市的現成食品，仲可以慳番唔少煮飯工夫！<br><br>記者：謝翠玲<br>攝影：伍慶泉<br>示範：青衣讀者Miu</p><p>芝麻烤三文魚骨腩　酥脆滋味</p><p>價錢：$18/2人<br> 需時：15分鐘<br> <br> 下班回家還要煮到一身汗好洩氣？Miu想起家中有用來焗小蛋糕的多士焗爐，只消將魚拿去焗，中間的空檔便可輕鬆梳洗去了。<br> 超市攻略：晚上8點過後，冰鮮三文魚扒可能會平一半。另一經濟抵食的取代品是三文魚骨腩，有骨但肉多，而且食落比魚扒位更滑。</p><p>材料：</p><p>三文魚骨腩1份（特價$15.9，原價$31）、芝麻1湯匙、薑1塊、檸檬半個、豉油3湯匙、味醂1湯匙、橄欖油1湯匙<br> <br> 芝麻$20/斤（a）<br> 檸檬$10/7個（a）<br> 味醂$30/500克（d）</p><p>簡易法</p><p>1.三文魚洗淨抹乾，加入薑汁、豉油、檸汁和味醂略醃5分鐘，留汁備用；<br> <br> 2.焗盤鋪錫紙、掃油，把魚排上，再在表面薄塗一層橄欖油；<br> <br> 3.攝氏180度焗10分鐘，把醃汁煮稠身，塗三文魚上，灑芝麻。</p><p>貼士：</p><p>如家中沒焗爐，可以用抹了少許油的平底易潔鑊煎熟三文魚。</p><p>鰻魚洋葱蛋　蛋滑魚更滑</p><p>價錢：$44/2人<br> 需時：8分鐘<br> <br> Miu愛食日本的丼飯，夜晚見到超市還有燒鰻魚，便會拿來跟蛋和洋葱同炒，最後蓋在白飯上，自製日式大碗飯。<br> 超市攻略：超市現成燒鰻魚，部份時間會有特價；燒鰻魚味道香濃，單吃或炒菜都好用，而且勝在保存期較長，吃不完可放雪櫃保存幾天。</p><p>材料：</p><p>鰻魚1條、洋葱1個、蛋3隻<br> <br> 洋葱$6/斤（a）<br> 蛋$7.9/6隻（b）</p><p>簡易法</p><p>1.鰻魚切成一口食用大小，洋葱切絲，雞蛋打拂好備用；<br> <br> 2.下油，洋葱以中火炒至透明轉啡，加入鰻魚拌炒，最後慢慢加入蛋漿炒熟即成。</p><p>貼士：</p><p>雞蛋易熟，加入後只需快速拌至剛凝固便要上碟。</p><p>金銀蒜蒸勝瓜　蒜香瓜入味</p><p>價錢：$20/2人<br> 需時：10分鐘<br> <br> Miu最愛用蒸、焗的方法去做菜，中間烹調時間可用來預備另一道菜或作休息，這個勝瓜以蒸代炒更原汁原味。<br> 超市攻略：善用超市現成的半加工調味，可以省卻不少工夫；例如現成的蒜茸、炸乾蒜片，都可令食物原味提升。</p><p>材料：</p><p>蒜茸2湯匙、乾蒜片1湯匙、勝瓜1條、雞粉半茶匙、糖1/3茶匙<br> <br> 勝瓜$6/斤（a）<br> 蒜茸$12.9/213克（b）<br> 乾蒜片$29.2/14克（c）</p><p>簡易法</p><p>1.勝瓜削去硬皮，切段，以雞粉和糖略醃；<br> <br> 2.勝瓜排碟上，鋪上蒜茸和金蒜，隔水蒸5分鐘即可。</p><p>貼士：</p><p>勝瓜易腍熟，所以不宜切太小塊，以免會過早熟。</p><p>蜜桃酸甜蝦　果香滲入蝦</p><p>價錢：$26/2人<br> 需時：8分鐘<br> <br> Miu最愛吃蝦，但點都唔會8點回家才慢慢剝殼。要快夾正，佢首推用泰式酸甜醬去炒蝦，試過一定密密食過翻尋味。<br> 超市攻略：想省時間，不妨留意冰鮮櫃內的海鮮，處理好的蝦有「留尾」或「淨蝦仁」選擇，適合不同用家需要。</p><p>材料：</p><p>罐頭蜜桃1罐（細）、現成剝殼蝦200克、泰國酸甜雞醬2湯匙、鹽少許、胡椒粉少許、生粉半茶匙<br> <br> 罐頭蜜桃$12.5/420克（c）<br> 泰國酸甜雞醬$10/342克（a）<br> 胡椒粉$5.9/57克（b）</p><p>簡易法</p><p>1.蝦以鹽、胡椒粉和生粉略醃，下鑊爆香。蜜桃瀝水備用；<br> <br> 2.待蝦轉色已熟，加入酸甜醬同炒，最後下蜜桃片略拌炒即可。</p><p>貼士：</p><p>想縮短烹調時間，可在炒蝦時下1湯匙水，炒至水份蒸發，蝦便熟。</p><p>火鴨豆腐羹　味道清香</p><p>價錢：$30/2人<br> 需時：20分鐘<br> <br> 雖然Miu對燒鴨興趣一般，但她很喜歡用燒鴨來熬的湯底，味道特別香，用來滾湯飯是非常方便的晚餐選擇。<br> 超市攻略：超市燒味部在晚間8點過後都會有特價，愈夜便折扣愈大，但選擇會較少，一般以燒鴨和叉燒的烹調用途最廣。</p><p>材料：</p><p>燒鴨（特價$16.9，原價$18.9）１份、軟豆腐1塊、本菇1盒、冬瓜半斤、雞精半粒、鹽1/4茶匙、麻油少許<br> <br> 軟豆腐$1.5/磚（a）<br> 本菇$8.9/150克（c）<br> 冬瓜$3/磅（c）</p><p>簡易法</p><p>1.燒鴨起肉切粒，剩下的骨以5碗水熬煮10分鐘作湯底，撈起；<br> <br> 2.本菇切根部，汆水備用；<br> <br> 3.冬瓜豆腐切粒，連同雞精加入湯中熬5分鐘，再加入燒鴨粒滾5分鐘，加鹽和麻油調味即成。</p><p>貼士：</p><p>燒鴨油份較多，湯底滾好和臨上桌前記緊要隔去多餘油份。</p><p>（a）灣仔石水渠街<br> （b）灣仔石水渠街華潤百貨<br> （c）銅鑼灣興利中心百佳超級廣場<br> （d）銅鑼灣時代廣場city'super<br> 以上價格以７月２日為準</p><p>其他超市攻略</p><p>1.每間超市的特價時間都不同，不過通常都在晚間8點過後，便會開始有跟正價較大的差額，夜歸的不妨留意。<br> <br> 2.超市的冰鮮櫃或燒味櫃附近，隨時會看到一輛雜物車，這車上通常會有些快將到期，因而低至數元至10元左右便有交易的特價食品如菜或海鮮，若不留意便會走漏眼。不過注意這些食品由於即將到期，最好預備即晚食用才考慮。</p></body></html>