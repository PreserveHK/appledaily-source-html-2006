<html><header><meta charset="utf-8"><title>摩登購物狂：銅記直擊　有踭涼鞋現美腿</title></header><body><h1>摩登購物狂：銅記直擊　有踭涼鞋現美腿</h1><p>可以好似Miki咁得天獨厚擁有43吋長腿，無論着邊類型的鞋都可以着出完美效果的女生簡直少之又少。相信一眾凡人女生都一定有揀鞋問題，對鞋唔襯套衫都算，但如果因為對鞋而映得對腳又短又粗的話就出事！可能白馬王子就喺呢刻遇上，點可以因為對腳而嚇走佢？今日就由夏天必備的涼鞋作入門，請陳慧琳御用StylistCelia畀啲意見呢班銅鑼灣女生，等佢哋下次可以以最Sharp醒的姿態見人！<br><br>記者：黃藹瑩<br>攝影：黃子偉、周旭文</p><p>Alice</p><p>涼鞋款：紅色膠平底露趾鞋<br> 邊度買：旺角<br> 價錢：$160<br> Celia評語：佢整個Look都幾有型，可惜對紅色涼鞋感覺太斯文，唔襯佢呢身造型，着一對有踭的涼鞋會更Fit。</p><p>Carol</p><p>涼鞋款：銀色人字拖<br> 邊度買：馬莎<br> 價錢：$198<br> Celia評語：佢個Look就普通，不過佢勝在樣子可愛，對涼鞋個款都OK，不過最好有少少踭，咁對腳望落會長啲。</p><p>Celine</p><p>涼鞋款：啡色搭帶平底涼鞋<br> 邊度買：深水埗<br> 價錢：$280<br> Celia評語：套衫好Sharp但對鞋就唔夠突出，加上平底鞋搞到對腳好似好短，不妨改着有踭而顏色又Colorful的涼鞋。</p><p>Judy</p><p>涼鞋款：紅色丁字形涼鞋<br> 邊度買：尖沙嘴<br> 價錢：百幾<br> Celia評語：鞋的顏色唔錯，點綴到成個Look，不過對腳太白畀人腳粗假象，不妨曬黑對腳或換對有踭涼鞋或Platform。</p><p>Shermie</p><p>涼鞋款：平底單帶涼鞋<br> 邊度買：尖沙嘴<br> 價錢：$200<br> Celia評語：個Look好斯文，但對鞋款太簡單唔得大體，條裙太長令雙腳感覺又粗又短，應該着對高踭有女人味的涼鞋。</p><p>Poe</p><p>涼鞋款：黃色草織Feel涼鞋<br> 邊度買：尖沙嘴利時<br> 價錢：$180<br> Celia評語：全部人佢襯得最好，條裙長度適中，即使係平底鞋都唔會令人覺得腿粗，當然襯埋高踭涼鞋可製造長腿效果。</p><p>Celia結論：「全部都應該試着有踭的涼鞋，平底涼鞋無疑係較舒適，但1對有踭的涼鞋卻可改變視覺效果，令雙腳望落更長更瘦。」</p><p>對症下藥</p><p>唔想買咗對鞋之後唔多着就將佢打入冷宮的話，最好還是先了解自己的腳型問題，再對症下藥先至買鞋，咁就唔會浪費金錢。</p><p>A.腿粗型</p><p>以下適合腳型：A、B、C</p><p>B.腳短型</p><p>以下適合腳型：B、C</p><p>C.腳大型</p><p>以下適合腳型：C</p><p>（a）	dadagirl	（28901708）<br> （b）	HERS	（23665911）<br> （c）	CeiCei	（29727893）</p></body></html>