<html><header><meta charset="utf-8"><title>范瑋琪開騷跌落台受傷</title></header><body><h1>范瑋琪開騷跌落台受傷</h1><p>台灣女歌手范瑋琪噚晚喺台灣淡水漁人碼頭舉行演唱會，施展渾身解數會fans，可能佢太過投入，喺演唱會尾聲時，突然從兩公尺高嘅舞台跌落嚟，右膝頭受傷，工作人員即刻抱佢走，見范瑋琪個樣痛至面容扭曲。之後工作人員就送咗佢去淡水馬偕醫院接受治療，演唱會被迫中止。雖然受咗傷，但范瑋琪噚晚仍然照樣出席演唱會慶功宴，睇嚟冇乜大礙。</p></body></html>