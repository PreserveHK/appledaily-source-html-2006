<html><header><meta charset="utf-8"><title>金手指：教你英文去炒七月股市</title></header><body><h1>金手指：教你英文去炒七月股市</h1><p>噚日放咗幾日假之後，孫柏文返工第一件事，就係即刻印一篇我等咗好耐想研究嘅文章。文章印出來之後，我就開始用紅色筆，圈下、圈下我覺得重要嘅單字同句子。突然之間，有人敲門，原來係《利字當頭》一欄嘅總舵主，利世民兄來探訪。佢一見我就問，睇緊啲乜。<br> 佢一問，我就畀佢睇篇文章。見到佢咁有心，我就問佢：「世民兄，你覺得篇文章點？」佢就即刻比較激動咁反問我：「孫柏文，你係唔係又去兼職教書，或者幫人補習？究竟你個學生係學econ定係學english？你真係需要幫佢，寫通脹呢個問題可以寫到咁，我哋特區教育制度死得啦，真係為個女擔心。」</p><p>誤人子弟罪大惡極</p><p>孫柏文：「邊一段咁差？」<br> 世民兄：「講呢句先。inflationexpectationsremaincontained，咁究竟係remain定係contained？大家究竟覺得通脹會爆發，定係唔會先？你個學生一定係喺度暗寸，話就算𠵱家係『時運高』，大家未覺得通脹會爆發，不過遲早都會。如果係咁，佢就應該加fortunately呢個字。Fortunately,inflationexpectationsremaincontained。佢嘅英文真係差！<br> 「再講句先，pricesofenergyandothercommoditieshavepotentialtosustaininflationpressures。有冇搞錯！油價、原產品價高，根本只係『通脹病』嘅病徵，賴油價去治通脹根本就係治標不治本，呢幾年油價、原產品價升咗咁多，佢今日先至話對通脹有壓力。佢嘅econ真係差！<br> 仲有呢句，Althoughthemoderationinthegrowthofaggregatedemandshouldhelptolimitinflationpressuresovertime,theCommitteejudgesthatsomeinflationrisksremain。使唔使用咁多字講？一個字stagflation就可以講晒佢要講嘅經濟衰退同時有通貨膨脹嘅現象。呢個肯定係你錯，你平時寫《金手指》都成日呃字數，你個學生好嘅唔學，走去學你。佢嘅先生真係差！究竟呢篇嘢喺邊度攞返來？」<br> 孫柏文：「世民兄，呢篇唔係我啲學生寫。其實係聯儲局喺6月29日嘅聲明啊。」<br> 孫柏文</p></body></html>