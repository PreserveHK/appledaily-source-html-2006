<html><header><meta charset="utf-8"><title>準港姐練瑜伽放鬆<br>青衣薛凱琪認定49歲男友</title></header><body><h1>準港姐練瑜伽放鬆<br>青衣薛凱琪認定49歲男友</h1><p>有青衣薛凱琪之稱、新聞多多的22歲候選港姐8號徐淑敏，日前被本報拍得與49歲工程師男友黃重生到鯉景灣撐枱腳，她昨日出席港姐活動時，終公開承認男友的身份，而對於有圖文並茂指她曾拍裸照，她則強烈否認。</p><p>應屆候選港姐8號徐淑敏，由參選至今新聞不絕，被踢爆和名模馬詩慧前夫、工程師黃重生忘年戀後，年僅22歲的她從未公開承認跟49歲工程師男友的關係，不過本報日前又拍到徐淑敏跟男友甜蜜約會，到鯉景灣一餐廳共晉晚餐，二人更十指緊扣，關係顯然甚佳。</p><p>男友支持繼續參選</p><p>昨日徐淑敏與15位候選港姐出席瑜伽活動時，終公開承認工程師男友黃重生身份，被問到跟男友被拍到拖手約會一事，她說：「哦！上個禮拜食飯，我已經有心理準備俾人影。」至於其男友有否支持她繼續參選，她說：「有，佢好支持。」<br> 自參選港姐後即成為追訪對象，徐淑敏表示不會因而減少約會，她說：「唔會，參選之前做乜，參選之後都會做番自己平時做嘅嘢，拍拖好正常，我唔驚會影響賽果。」<br> 本報日前收到一個電郵，指相中的裸女正是徐淑敏，她昨日否認此事說：「梗係冇，絕對冇，我做model影相時，最多都係着tubetop，內衣騷我都冇接過，我接job都算係保守。」對於負面新聞，她說：「我控制唔到造謠生事者，我做到嘅只係唔好俾呢啲嘢影響心情。」</p><p>曾愛媚有冠軍相</p><p>此外，1號曾愛媚被一班港男選為最具冠軍相的香港小姐，她說：「呢個只係一個遊戲，可能佢哋覺得我比較有自信，咁參選得，我都覺得自己有機會攞冠軍。」日前在《當香港小姐遇上香港先生時》節目內，候選香港先生1號黃長發獲得最性感大獎時，表示當日更把候選港姐13號陳茵媺電到，陳茵媺直認不諱，她笑說：「係啊！佢眼神好靚，佢望我嗰時好似transferenergy畀我咁。」<br> 採訪：楊潔雯<br> 攝影：陳志嵐</p></body></html>