<html><header><meta charset="utf-8"><title>琦琦上海觀星變小Fans</title></header><body><h1>琦琦上海觀星變小Fans</h1><p>琦琦日前在上海風塵僕僕，繼以名人大使身份出席歐米茄活動，之後為Dior行騷，其間偷閒參加朋友的私人派對，適逢上海電影節，巧遇《變種特攻》（X-Men）男主角曉治積曼（HughJackman），及《異形》女主角薛歌妮韋花（SigourneyWeaver）等荷李活巨星。<br> 有份出席派對的琦琦、莊泳和于莉儼如小fans，爭相與曉治積曼合照留念，她笑說：「佢太太都喺度，佢哋好有禮貌，好鍾意食上海食物如餃子、點心同粗炒，仲讚上海係一個好靚、好刺激嘅城市。</p><p>盛讚薛歌妮韋花</p><p>「呢兩個禮拜真係見到好多荷李活巨星，薛歌妮韋花仲高過我，見到佢即刻諗番佢《異形》時短頭髮，好有型。一啲都唔覺得佢老，反而覺得好charm、好有class。」<br> 撰文：RitaLeung</p></body></html>