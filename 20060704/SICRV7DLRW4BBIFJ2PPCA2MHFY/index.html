<html><header><meta charset="utf-8"><title>3G攻略:TOSHIBA再戰3G</title></header><body><h1>3G攻略:TOSHIBA再戰3G</h1><p>冇耐之前，東芝憑TX60喺香港打出名堂，搭埋200萬像CCD鏡，更令機民流晒口水！至於剛發布嘅TX62，雖然型號較新，但價錢卻比TX60抵玩，零售價只係$2,880，前後相差不過$1,300！但難得嘅係，分唇唔係相差好遠，例如相機功能變做130萬像，而聽歌、插卡、玩色等元素依然健在，在日系3G機當中已算抵玩。<br>查詢：SmarTone-Vodafone（22818888）</p><p>BB正式殺入日韓</p><p>BlackBerry近期曝光率甚高，繼早前首度進軍玩EDGE，今次再走上3G制式！查實，BB玩家大部份係四圍飛嘅商務人士，早就有必要推出通行日韓兩地嘅漫遊手機，呢款8707g除兼容WCDMA及GSM四頻，仲保留QVGA靚芒及QWERTY鍵盤。用嚟上網又好，收發Email又好，起碼日後拎住部BB手機去玩，都唔使靠借！<br> 查詢：CSL（29881010）</p><p>《反斗車王》率先試睇</p><p>暑假仲未到，廸士尼卡通猛片《反斗車王》已率先俾大家試睇！講緊嘅就係One2Free最新3G內容，除咗有靚畫面，仲會播出由林海峰以及葛民輝配音嘅抵死對白；當然，有關卡通Wallpaper、螢幕保護圖案、主題圖案、遊戲、以及電影鈴聲等，亦提供咗畀Fans單撈。此外，凡選用「傳動廸士尼頻道」，仲有機會贏取電影戲飛或紀念品㖭！<br> 查詢：One2Free（25123123）</p><p>防水手機月初登場</p><p>唔知係咪生產商偏心，防水DC、防水相機殼早就玩通街，但係防水手機，似乎遲遲未見影！今個月，全球首部真正防水手機SO902iWP+終於推出。早前示範發現，佢除咗能夠潛入水底接近30分鐘，仲可利用130萬像素相機進行拍攝；只可惜，佢由日本FOMA推出，唔支援本港制式，就算僅售41,790日圓（約$2,800）都好，惟有繼續等吓！<br> <br> 記者：陳國輝</p></body></html>