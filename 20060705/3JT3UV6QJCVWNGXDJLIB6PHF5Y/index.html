<html><header><meta charset="utf-8"><title>黃立意超性感BarShow　驚走音唔驚走光</title></header><body><h1>黃立意超性感BarShow　驚走音唔驚走光</h1><p>由前演員黃立意（前名黃榕）做主音的高潮樂隊，前晚在中環酒吧舉行音樂會，黃立意穿上黑色比堅尼top，加上黑色短裙襯魚網襪表演，將她34B上圍表露無遺，令到現場氣氛熱血沸騰。</p><p>拒黐膠紙</p><p>黃立意被問到穿得如此性感，有否黐上膠紙防走光，她說：「梗係冇啦。」不怕該比堅尼走位嗎？她說：「唔驚，我驚走音多啲。」酒吧品流複雜，可怕給人摸手摸腳，黃立意說：「唔驚，氣氛好啲，自己唱都會high啲。」<br> 她的好友謝安琪及周國賢都有往捧場，雖然謝安琪沒有上台唱歌，但仍上台說了支持好友的說話，台下合照時還害黃立意走光。周國賢早前的band房被指鬧鬼，他說：「已改變咗間band房嘅顏色，髹成粉藍同粉紅色，似小飛象咁。」問他可怕被誤會成色情場所，他大講不文笑話說：「唔驚，都冇簫吹，只係吹笛嘅。」<br> 採訪：王崇穎<br> 攝影：陳志嵐</p></body></html>