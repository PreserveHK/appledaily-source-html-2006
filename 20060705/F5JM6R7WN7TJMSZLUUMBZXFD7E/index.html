<html><header><meta charset="utf-8"><title>摩登購物狂：MK短褲女　泡泡款人人啱</title></header><body><h1>摩登購物狂：MK短褲女　泡泡款人人啱</h1><p>早兩日請過陳慧琳御用StylistCelia同大家上咗上半堂：涼鞋襯法，今日就點都要上埋下半堂，講吓涼鞋嘅最佳拍檔——短褲，應該點樣配搭最好！今個夏季短褲大熱，即使你不幸係巨躉象腿的一分子，都一樣有藥可醫，總之等大家都可以有個夏日PerfectLook。今次上課地點改為衣着潮流重災區旺角，Celia再為6位旺角短褲女生指點迷津。相信上完呢課之後佢哋都趕得切喺呢個夏日做個短褲型人。<br><br>記者：黃藹瑩<br>攝影：周旭文、陳盛臣<br>Model：Chimpy（PureModel）</p><p>SamSam</p><p>短褲款：波點泡泡短褲<br> 邊度買：旺角，價錢唔記得<br> Celia評語：佢係襯得最好的一個，好多人誤會泡泡褲好難着得靚，其實咩人都着得，Pat大都冇問題，問題只在配襯方面。佢襯得好好，幾有型，而且識揀條褲有個紮腳位，更突出佢對長腿。</p><p>JC</p><p>短褲款：牛仔短褲　邊度買：朋友送<br> Celia評語：成個Look冇乜生氣，着法只係一般，不過一對有筒Converse效果就似短Boots一樣，可以令雙腳看似長一點。</p><p>Ivy</p><p>短褲款：牛仔熱褲　邊度買：旺角，價錢唔記得<br> Celia評語：個Look冇事，唯一的敗筆反而係佢個格仔袋，Out咗又唔襯。佢短褲的襯法都OK，不過換上一對有踭鞋的話雙腳會顯得更修長。</p><p>Winky</p><p>短褲款：白色短褲　邊度買：購自尖沙嘴<br> Celia評語：整個Look普普通通啦，其實佢對腳又唔粗，個Pat位又唔大，應該可以着條再短啲嘅褲，咁樣雙腳望落都會長啲。</p><p>Iris</p><p>短褲款：牛仔短褲　邊度買：媽咪送<br> Celia評語：着波鞋襯短褲點都好過着平底鞋，因為波鞋都有少少Platform底，望落對腳都會長過着平底鞋。不過佢差在太Casual。</p><p>Tina</p><p>短褲款：紅色牛仔熱褲　邊度買：旺角，唔使一百蚊<br> Celia評語：都OK，不過都係嗰句啦，着對有踭鞋會高啲、對腳又長啲，唔好浪費咗條短褲嘛。</p><p>實用Bible：打救腳粗女生</p><p>上身着得幾型都好，一雙粗壯的大髀同小腿立即令成個Look大打折扣，要減走肥肉又唔係一朝一夕的事，若有如此煩惱，Celia給你提供以下3個打救方法：</p><p>1.着TightPants＋貼身短褲</p><p>一條淨黑色的TightPants（最好長過膝頭）加一條貼身的短褲可令雙腿在視覺上有修長的效果，TightPants盡量不要揀有花紋或者Pattern的款式，因為咁樣只會令別人視線更加Focus於你的大髀同小腿上；別以為鬆身或者闊身短褲會遮掩到你的肥腿，反而貼身短褲才可以減少你下身的累贅感。</p><p>Celia：牛仔短褲太長太鬆身，加咗條TightPants都作用唔大，而且有花紋的TightPants出晒事。</p><p>2.着長Boots</p><p>有甲組腳的女生們着短褲時配一對長Boots的話，就可以完全遮到粗壯的小腿。不過若然你本身唔屬於長腿一族的話，着長Boots可能會令你雙腿在視覺上變短，露多啲肉反而更好。</p><p>Celia：對腳唔粗就唔好着長Boots，着有踭的鞋可能會更好睇，而且佢對Boots亦唔襯佢套衫。</p><p>3.着長衫</p><p>除咗腳粗，女生第二大敵人一定係太好生養！着貼身短褲（當然唔係HotPants啦）只會令PatPat的肥肉盡現，呢個時候，一件長身的T-shirt或者背心幫到你。不論係咩款式或者顏色都OK，只要衫身夠長過腰遮到臀部就可，完全遮蓋亦得。</p><p>Celia：其實臀部肥大着短褲真係冇咁好睇，不過佢唔識收埋或遮掩缺點就更出事，如果佢件T-shirt長番少少會好啲。</p><p>背心+短褲玩足一夏</p><p>短褲絕對係夏天的MustHaveItem，所以多買幾條都唔怕。Celia亦醒個貼士畀大家，無論條短褲係走斯文、可愛定Casual路線，買定一兩件淨色或者少啲花同Pattern的背心就可以百搭玩足成個夏天，做個精明女生就要記住啦！</p><p>百搭背心</p><p>斯文Look</p><p>CasualLook</p><p>型格Look</p><p>onmodel：牛仔短褲$250（d）</p><p>shoplist</p><p>（a）dadagirl	<br> （28901708）銅鑼灣名店坊F-13A舖<br> （b）	MADEINTHEEARTH	<br> （28811811）銅鑼灣金百利167號舖<br> （c）	ING	<br> （28826289）銅鑼灣金百利217號舖<br> （d）	Oldies	<br> （25758775）銅鑼灣耀華街28號1樓<br> （e）	IIIING	<br> （28826361）銅鑼灣金百利166號舖<br> （f）HaraMichigo　銅鑼灣金百利126號舖</p></body></html>