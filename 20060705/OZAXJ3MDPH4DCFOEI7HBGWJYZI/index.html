<html><header><meta charset="utf-8"><title>靚女下廚姿整論盡<br>梁炳寸Theresa：人蠢冇藥醫</title></header><body><h1>靚女下廚姿整論盡<br>梁炳寸Theresa：人蠢冇藥醫</h1><p>傅穎（Theresa）前晚聯同蘇玉華及名模楊崢，錄影無綫節目《美女廚房》，其間Theresa顯得雞手鴨腳，將龍鬚糖拉成糊狀，鄭中基即取笑她謂：「乜你整到好似Paco（黃柏高）個頭咁？」比賽時Theresa就連爐頭也不懂開，梁漢文（梁炳）不禁說：「人蠢真係冇藥醫！」</p><p>前晚三位美女：傅穎、蘇玉華及楊崢齊集將軍澳電視廣播城，錄影節目《美女廚房》，只見蘇玉華一派自信模樣，難怪錄影前兩位試食評判苗僑偉和許紹雄都對她很有信心。</p><p>輪流斬魚頭失敗</p><p>三人先進行熱身賽，跟隨師傅整龍鬚糖，只見Theresa的製成品變成一團糊狀物體，同屬金牌經理人公司主持人鄭中基也不禁取笑她說：「乜你整到好似Paco（黃柏高）個頭咁？」未知鄭中基是否知道自己說錯話，連忙說：「我下個禮拜會帶Paco去食飯，等佢睇唔到電視。」<br> 至於主菜則是煮「甜酸火辣燒魚嘴」，楊崢出盡全力也斬不開魚頭，結果方力申出手相助，可是仍然斬不開，還被梁漢文取笑他將魚頭琢成魚茸，最後由師傅親自出手。</p><p>拒邀阿Sa上廚房</p><p>另一邊廂Theresa也斬不開魚頭，並向主持人求救說：「唔係同公司都見死不救呀？」鄭中基於是推了梁漢文往幫忙，但Theresa仍顯得雞手鴨腳，連爐頭也不懂開，梁漢文不禁說：「唉！人蠢真係冇藥醫。」<br> 雖然煮得「論盡」，但三女的製成品也稱得上色香味俱全，其中蘇玉華更取得滿分。談到日前有指鄭中基女友蔡卓妍（阿Sa）恨上此節目，烹調食物給男友吃，不過前晚鄭中基說：「冇請喎，佢哋一隊有兩個人（指Twins），無謂拆散人哋，如果佢哋一齊上嚟，咁咪霸咗兩個廚房，都係畀啲機會其他人啦！」　<br> 採訪：馬建華　攝影：林德雄</p></body></html>