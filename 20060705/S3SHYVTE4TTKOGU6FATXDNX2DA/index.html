<html><header><meta charset="utf-8"><title>股壇瀏覽器：中海發展夠格染藍?</title></header><body><h1>股壇瀏覽器：中海發展夠格染藍?</h1><p>漢傳媒（491）供股獲91%認購，扣除錦興集團（275）所包銷的3億幾股後，其他包銷商要上身約6.5億股，以供股價0.014元計，涉及金額僅900餘萬元。消息曝光後，漢傳媒受壓，曾大跌逾27%至0.013元，供股價一度失守，最後險守0.014元收市。<br> 其實900萬元對包銷商嚟講唔算好大數目，照計包銷商唔需要沽得咁急。i師傅話，漢傳媒已成為仙士股，日後好大機會要搞股份合併，散戶手上股份好易變碎股，加上併股後會令股價下跌空間擴大，所以風險都幾高。但據聞漢傳媒經此1供5後，股份已歸邊到有心人手上，往後定會有動作，但就無人知Charles陳幾時至會出手。<br> 世茂房地產（813）公開發售認購不足額，以下限6.25元定價，今日掛牌會否破底就要睇大摩與高盛實力。由於市場對世茂房地產冇乜興趣，連暗盤交易亦欠奉。</p><p>世茂房產貨源歸邊</p><p>不過Cookie話，由於甚少貨源落入散戶手上，而基金早已估到認購情況差，意味此股貨源頗為歸邊，只要芬佬肯齊心，捱過宏調便可見曙光。不過，據聞宏調措施仍會浪接浪，而人行可能會繼續加息，何時是撈底時機真係好難講。<br> 中海發展（1138）噚日勁升7.89%至6.15元，成交達2.11億元。除被高盛唱好見7.50元之外，市場亦憧憬中海發展有機會加入恒指，因為佢被列入合資格入選藍籌股的20隻H股名單中，若不計中行（3988），以流通股市值計剛剛排第5，但如果中行趕得切將所有非流通股轉為流通股，中海發展入圍的機會就較微。<br> 阿虎</p></body></html>