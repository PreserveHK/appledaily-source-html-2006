<html><header><meta charset="utf-8"><title>Game事撻:PSP版《RR2》史上最豪</title></header><body><h1>Game事撻:PSP版《RR2》史上最豪</h1><p>有新機「開國功臣」美譽嘅《RidgeRacer》系列，幾乎每部新主機推出時，都差不多同期有新版本作護航，而且畫面及遊戲性均不俗，彷彿一早已摸透新主機咁。以PSP版為例子，到目前為止仍然係最漂亮、最好玩嘅PSP賽車遊戲（筆者覺得比《頭文字D》更出色），銷量及口碑相當不俗。今次NAMCO喺PSP上再下一城，推出《RR2》，除畫面再次突破PSP極限外，大量賽道、戰車及新模式更係有排玩。最豪氣係收錄街機、家用機全部賽道，正反合共42條Track！仲有62款烈火戰車同42首BGM等，數字上的確幾嚇人。<br>數到最令人期待，係新加嘅「求生模式」，每圈包尾嗰架車要淘汰出局，嗰種力爭上游嘅壓迫力，諗起都過癮！<br>記者：徐影龍</p><p>相關網址： http://namco-ch.net/ridgeracers2_psp </p></body></html>