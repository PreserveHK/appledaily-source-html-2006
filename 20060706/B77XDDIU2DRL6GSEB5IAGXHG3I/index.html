<html><header><meta charset="utf-8"><title>影音試團:最後一戰估波膽<br>搶攞三星HDCP闊屏靚芒</title></header><body><h1>影音試團:最後一戰估波膽<br>搶攞三星HDCP闊屏靚芒</h1><p>世盃進入最高潮，誰能打入最後一戰，兼攞埋至高榮譽嘅冠軍寶座尚屬未知之數，不過《蘋果》讀者可考考自己眼光，估吓今屆除咗意大利之後，仲有邊隊打入總決賽爭冠軍，兼且估埋波膽，若果眼睛夠雪亮嘅話，分分鐘攞埋腦場至Hit嘅三星HDCP超薄闊屏靚芒㖭！<br>記者：許福合　攝影：伍慶泉<br>ImageGirl：Fion</p><p>未玩遊戲前，先同大家講吓腦場走勢；現時薄芒品牌同型號大量湧現，主流有17"同19"，傳統4:3或16:9闊屏，選擇真係花多眼亂，不過筆者提醒各位，購買前最好先確定顯示器是否支援HDCP，對於未來高清影像同下一代視窗WindowsVista都能有更佳支援。據了解，巿面支援HDCP顯示屏唔算多，當中以三星最全面，全線闊屏系列均支援HDCP制式，包括今日送出嘅3款型號，均完全對應高清影片播放，想喺電腦欣賞高清靚片，就要留意HDCP呢個新制式嘞。</p><p>HDCP解說</p><p>隨着高清媒體如HDDVD及Blu-ray開始推出，針對版權保護，腦界巨頭如Intel同微軟加上電影界，就提出咗HDCP標準。將來正式採用之時，電腦播放含HDCP高清影碟，就必須備有HDCP顯示器，才能將畫面顯示出嚟，而微軟新一代視窗WindowsVista更會強制執行呢個HDCP顯示標準，否則可能無嘢睇到！</p><p>頭獎1名<br>19"LCDTV一機兩用</p><p>3款型號中，以呢款940MW較為特別，非單單係電腦用嘅LCD，而係由圖像處理、輸入介面、電視接收等均高人一等嘅LCDTV；功能全面，透過TV-Tuner接收電視節目，能同時兼任電腦顯示屏同電視機兩用！最啱細細間房嘅「部屋」用家。內置MagicTuner，支援NTSC、PAL同SECAMTV制式，同時亦係HDTVReady，高清及不同制式電視都可接收，加上內置有DolbyVirtualSound，聲畫俱佳。機身背面有齊S-Video、AV、色差同支援HDCP嘅DVI-D，兼容性方面好齊全。<br> 規格：19"闊屏、對比度700:1、亮度300cd/㎡、8ms反應時間</p><p>二獎1名<br>205BW玩高解像</p><p>至於電腦專用嘅LCD，三星品牌絕對係抵食夾大件，一來其Pannel質素向來高一班，二來就係三星牌子夠響，同其他雜嘜機只係差少少，好多用家都識揀！<br> 二獎呢款205BW，跟三獎940BW外形其實都差唔多，有個薄身邊框，不過寸數就稍大1"，達到20"，當然係至Hit嘅闊屏比例啦，而且解像度更提高至1,680×1,050。其他功能如MagicColor同MagicBright亦一應俱全，當然唔少得對應微軟力谷嘅HDCP制式。<br> 規格：20"闊屏、對比度700:1、亮度300cd/㎡、6ms反應時間</p><p>三獎3名<br>首款4ms闊屏LCD</p><p>雖然呢款940BW售價係三者之中最平，不過對一般用家嚟講至為實用，事關佢係現時巿面19"闊屏LCD中，首部具備4ms反應時間嘅規格，透過三星獨有嘅RTA技術，畫質更為提升之餘，LCD快動作遲緩弊病亦一掃而空，視覺上有更佳享受，加埋本身內置MagicColor同MagicBright功能，光度、對比度等可因應畫面而調校。機身採用幼邊框，機身亦更纖薄，內外都同樣咁標青！現時出機仲送《威力劇院4》，具備播DVD、睇相及影片等功能，配合遙控仲可對應MCE2005操作，不過留意要喺腦場購買先可享用呢個優惠。<br> 規格：19"闊屏、對比度500:1、亮度300cd/㎡、4ms反應時間</p><p>查詢：康藝科技（23077345）</p><p>遊戲篇</p><p>想率先享受三星呢幾款闊屏靚芒，就要先過以下兩關，將正確答案及個人資料填妥喺下方參加表格內，再Fax畀我哋，就有機會獲得其中一款靚芒。</p><p>第一關：選擇題</p><p>1.三星以下哪一款闊屏LCD支援HDCP?<br> A.205BW<br> B.940BW<br> C.全線支援</p><p>2.三星940BW擁有19"闊屏幕LCD最快反應時間，係幾多呢？<br> A.4ms<br> B.6ms<br> C.8ms</p><p>第二關：估波膽</p><p>踢埋噚晚嗰場，今屆決賽隊伍終於揭曉，最後一戰將於7月10日凌晨開波，最後一條問題就問義大利同邊隊爭世盃冠軍（呢題送嘅）、以及雙方入球數字。</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭1名參加者可得到三星19"LCDTV（940MW）1部，之後第2名得獎者可得三星20"闊屏LCD（205BW）1部，而第3至5位得獎者，則可各得三星19"闊屏LCD（940BW）1部。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及康藝科技員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。　**以本報傳真機所顯示的時間為準。<br> ‧必須憑報紙上的參加表格才可以參加遊戲。</p></body></html>