<html><header><meta charset="utf-8"><title>過來人袁潔瑩願伸援手</title></header><body><h1>過來人袁潔瑩願伸援手</h1><p>袁潔瑩（Fanny）約10年前患過厭食症，體重暴跌至77磅，當時她因節食減肥過度卻不自知，後來在醫生幫助下，終於擺脫厭食症。</p><p>「呢個係心理病」</p><p>對於韓君婷的情況，作為過來人的Fanny昨日在電話中表示：「佢最好去搵個專科醫生幫佢，睇吓佢厭食因由喺邊，先至可以對症下藥。好多時候呢個係一種心理病，可能佢要先解決咗心理問題，個病先可以好番。」<br> 如果韓君婷有需要，Fanny表示不介意向對方提供意見，她說：「雖然我同佢唔算識，但如果佢要問意見，我歡迎隨時提供任何意見畀佢。其實呢個病，唔可以只係靠藥物去醫治，最重要反而係靠身邊人對佢嘅支持。」<br> 採訪：葉雪</p></body></html>