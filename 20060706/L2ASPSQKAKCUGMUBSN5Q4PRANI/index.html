<html><header><meta charset="utf-8"><title>關你車事:富士ImprezaWRX2.5換STi料扮勁嚇通街</title></header><body><h1>關你車事:富士ImprezaWRX2.5換STi料扮勁嚇通街</h1><p>「呢條佬叫掃把佬，本來230匹馬力配2.5公升Turbo引擎，最近換咗STi跑版嘅Options，響街走嚟走去，扮晒嘢咁，不過我唔講，你唔講，真係無人知佢扮豬食老虎。」<br>記者：鄭達基<br>攝影：黃子偉　模特兒：Tobey</p><p>縱使是走跑車路線的ImprezaWRX，但換了STi專用的金色胎軨和尾翼後，完全唔同晒，唔講真係無人知佢係扮嘢㗎。<br> 富士ImprezaWRX外觀跟STi，看似還有一段距離，沒有了跑車應有的那份霸氣；情況就像位肌肉型男友，出席宴會時穿禮服一樣，感覺始終是怪怪的。既是如此，廠方決定為ImprezaWRX加入STi升級套件，加強視覺效果，胎軨換上了17吋款式，顏色是STi專用的金色，尾翼也換上STi版獨有的大Size版本，望落去即刻型仔晒。但仲未夠喉，準車主特別在坊間找技師為它貼上富士專用的車花，出街可以型盡全場，仲可以令途人以為呢部係STi版嘅ImprezaWRX㖭！</p><p>女孩WRX唔使快　嚇得就夠晒</p><p>ImprezaWRX所用的引擎跟波箱配搭，也比同系頂級的STi型號稍低，但對女孩子來說，2.5公升Turbo引擎輸出的230匹馬力和5前速手波配搭，經已夠用有餘；但STi升級套裝中所包含的STi跑車懸掛，加埋原車擁有的All-WheelDrive系統，行車循迹性較前強得多，尤其在彎路上表現更甚。試過在告士打道被別的汽車撩鬥車，證明賣相十足貴10多萬的STi，一般人根本看不出其分別。</p><p>車廂雙桶形前座跟金屬腳踏最滿意</p><p>或許它始終不是頂級的STi型號，所以車廂的陳設沒有那麼濃烈的跑車味道，相反只有傾向平實一點的布局，前座1雙承托力十足的布藝跑車桶椅和金屬跑車腳踏。不過，如果在實用角度出發的話，它的車廂鋪排也不錯，不但後座空間充裕和有中央手枕外，附有金屬裝飾的中控台，最重要還是鋪排簡單，使用容易呢！</p><p>富士ImprezaWRX2.5規格</p><p>引擎：2,457c.c.水平對向4汽缸Turbo<br> 馬力：230ps/5,600rpm<br> 扭力：32.6kgm/3,600rpm<br> 傳動：5前速手波，恒式4驅<br> 售價：$265,200<br> 車輛提供：MotorImage（25112727）<br> 註：若要加裝STi跑車懸掛、STi大尾翼及STi款式合金胎軨，需另加$9,800（連安裝）。</p><p>出車資料</p><p>車價：$265,200<br> 牌費：$5,794<br> 保險：$5,160<br> （以60%NCB計算）<br> 首期：$27,698<br> 利率：5.5%<br> 每月供款：$6,317×48期<br> （以上數據只供參考）</p></body></html>