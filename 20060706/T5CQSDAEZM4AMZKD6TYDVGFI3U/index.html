<html><header><meta charset="utf-8"><title>克勤做完世盃會檢討</title></header><body><h1>克勤做完世盃會檢討</h1><p>李克勤昨日凌晨到奧海城主持無綫《頂cup世界盃嘉年華》節目直播，被傳與克勤不和的林尚義（阿叔），遇上克勤回歸節目，即變得沉默不語，與日前開籠雀表現截然不同。</p><p>學識「暗交」</p><p>問克勤是否怕惹是非而不跟阿叔傾談，他說：「唉！我解釋過無數次，我係第三次主持世界盃，今年係最唔開心嘅一年，我入咗行18年，自問係專業藝人，除咗初入行時年少氣盛得罪人外，冇諗過今時今日都係咁，完咗世界盃我會檢討。」<br> 對於有報道指克勤跟郭可盈暗交四年，他對緋聞顯得十分無奈說：「我學識咗暗交呢兩個字，但同經理人研究過，唔會講太多件事，因為費事有其他新聞跟進，對方只係嚟睇過一次演唱會，葉劉淑儀都有嚟睇演唱會，唔通又話我同佢暗交咩？」<br> 採訪：藍文浩<br> 攝影：陳偉權</p></body></html>