<html><header><meta charset="utf-8"><title>摩登購物狂：平價衫×名牌袋一樣大體</title></header><body><h1>摩登購物狂：平價衫×名牌袋一樣大體</h1><p>不用經正式統計，女人從來最疏爽豪氣一擲千（甚至萬）金的購物項目，非手袋莫屬。雖說鑽石是女人老死，但如此地老天荒不怕洪爐火的玩意，最好由另一半破費；非要真金白銀自動掏腰包不可的，點計都是名牌手袋。論實際功用論行頭排場，職場女性點都要有個名牌手袋傍身，但動輒數千過萬一個袋，份糧唔見一大截，點裝身？查實不少名媛闊太都幫襯廉價HighStreet牌子，以Cheap衫襯貴袋，拉上補下，一樣可以得體見得人。<br>記者：吳小明<br>攝影：林栢鈞<br>Model：Christie@StarzPeople<br>MakeUp&amp;Hair：AngelWong</p><p>Tips1：上身要「悲食」</p><p>查實只要整體乾淨企理，唔着名貴雪紡真絲又何妨？基本上一個名牌手袋經已穩奪收視有餘，尤其今季正值大袋熱，無論是年頭的MuseBag或後起的Stam，通通以大掛帥。因此衣衫方面反而回歸基本最好，素色飄逸質感的襯衣與真皮厚重質感的手袋正是上佳配搭；反而下身要Casual可襯牛王，要Elegant的咪襯半截傘裙，無話唔得𠺝。</p><p>Tips2：Sharp色一樣得</p><p>打扮沒有一本通書睇到老的原則，只要整體比例看來舒服，顏色配搭悅目，點襯都得。好像左圖Loewe金色手挽袋端莊大方、Gucci背包則Casual輕便，同樣以少女花邊背心及泡泡裙褲相襯，甚至Sharp到火紅色的下身，一樣襯到無問題。基本上手袋及身上服飾的顏色同色系通常都無撞板，例如杏色配啡色、淺灰配深藍，反而Exactly撞正同一顏色仲弊，一係悶到似無襯過、一係撞到「磞磞聲」，肯定無好結果。</p><p>Tips3：黑白點襯都穩陣</p><p>最大路肯定是黑白Monotone衣飾，以黑白兩色經典耐看的色系相配，無論點襯都唔會點出事。手袋若是同色系就夠晒和諧，就算是鮮色難襯衫的袋款，一樣搭得上。比較難搞的相信是泥土色系如泥黃及駱駝色的手袋，襯黑白衫唔多好睇，這類色系的手袋最啱玩撞色，例如以桃紅及紫紅這類濃色來相撞較好。</p><p>名袋平衫對對碰<br>LVClassicMonogramvs少女碎花</p><p>LVMonogram袋款無論新舊都大路易襯，粉色背心碎花裙仔這類少女裝束一樣襯到無問題。<br> <br> 1.LVMonogramHudson大號斜孭袋$10,900（全新）（M）<br> 2.粉紅色吊帶背心$195（F）<br> 3.綴蝴蝶結碎花泡泡裙$425（F）</p><p>Hermes難得Casualvs可愛泡泡</p><p>HermesBirkin好闊太，但脫胎自經典Cavalier的全新BoxingBag夠晒Casual，以持續大熱的泡泡Style相襯，不會突兀難睇。<br> <br> 1.Hermes帆布BoxingBag$10,600（全新）（M）<br> 2.白色無袖花邊恤衫$49.9（U）<br> 3.紅色泡泡裙褲$295（K）</p><p>ChloeEdith大號vsToneonTone衣衫</p><p>Chloe的手袋以洗水皮革的不經意見稱，一派隨意不玩金雕玉砌，以平衫襯幾乎無難度，是以ToneonTone玩和諧感最好。<br> <br> 1.Chloe駱駝色大Edith手袋$9,900（9成新）（M）<br> 2.墨綠色泡泡袖Tee$229（2）<br> 3.淺灰色三個骨褲$399（2）</p><p>Hermes貴氣Birkinvs街頭牛女</p><p>以為富泰的Birkin非要以華衣相襯先得大體？原來洗水窄牛的爛撻撻型格一樣襯到，可見經典即是經典，其耐看多面實在是有原因的。<br> <br> 1.Hermes桃紅色山羊皮Birkin手袋$59,000（9成新）（M）<br> 2.白色內襯TubeTop開胸背心外套$49.9（U）<br> 3.Salad洗水窄腳牛仔褲$655（B）</p><p>Fendi大熱金Bvs型格女Look</p><p>金色手袋基本是百搭，襯淑女Look得、襯型格女亦得，以Fendi最熱的金B試吓，又得咗。<br> <br> 1.Fendi金色BBag$13,800（9成新）（M）<br> 2.Salad黃色吊帶背心$245（B）<br> 3.Salad墨綠色BiasCut半截裙$455（B）</p><p>Loewe低調貴氣vs熱帶女郎</p><p>Loewe的矜貴皮革一直是闊太必購名單之列，查實它亦可跟年輕熱情掛鈎，例如貴氣蛇皮搭熱帶Tee。<br> <br> 1.Loewe橙色蛇皮手袋$12,800（9成新）（M）<br> 2.DaisyLovers夏威夷女郎背心$488（R）<br> 3.Salad洗水牛仔裙$550（B）</p><p>實用Bible<br>1.顏色質料玩對比</p><p>手袋及渾身上下衣衫點樣襯得好看，基本上已是打扮的一大課題，一個簡單法則，無論是衣物質感、顏色、比例，通通顯示出對比，經已很有看頭，例如是鮮混素、重夾輕、厚配薄等等，都是配搭的不二法門。具體地講，通常我們會買黑或啡等較沉色的手袋，貪其大體可以出席不同的場合，因此衣衫方面就不妨揀鮮色一點去相襯，整體看來就不會死咕咕，缺乏生氣。</p><p>2.素色衫夠百搭</p><p>話分兩頭，我們不可能日日都有心機打扮襯過晒先出門口，趕時間返工唔理得咁多的話，聽我講，着素色好像米、杏、黑、淺灰等實無死，至少上下身打扮唔會撞之餘，亦唔使擔心手袋跟全身上下唔襯，因為素色衫基本上無殺傷力，素面一天見人總好過畫到自己鬼五馬六啩。</p><p>3.細節玩呼應</p><p>留意全身衣飾細節有無跟手袋可以互相呼應的地方，例如名牌手袋多有金鏈金扣的細節，挑選衣衫時可揀也有金色細節的，如金鈕或金色車線等，這些細眉細眼的呼應，就可以營造整體配搭和諧悅目的效果。</p><p>Shoplist：</p><p>（2）2%（25732209）銅鑼灣景隆街4號<br> （B）Bauhaus（28823551）銅鑼灣金百利商場2-3號地下<br> （F）F.C.K.（28953718）銅鑼灣StyleHouse117-119號舖<br> （K）K-2（28081407）銅鑼灣StyleHouse107-8號舖<br> （M）米蘭站（25040128）銅鑼灣波斯富街77-83號地下F舖<br> （R）RainbowCity（28811423）銅鑼灣FashionIsland1樓F2號舖<br> （U）UpdateFashion（81096288）銅鑼灣渣甸街36號D1地下</p></body></html>