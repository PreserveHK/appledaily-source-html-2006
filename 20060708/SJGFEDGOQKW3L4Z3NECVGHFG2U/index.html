<html><header><meta charset="utf-8"><title>世盃有路捉：德葡對攻「大」得有理</title></header><body><h1>世盃有路捉：德葡對攻「大」得有理</h1><p>季軍戰德國對葡萄牙，兩隊分別在4強時被意大利及法國，以技術性擊倒，現在只能爭奪季軍。本來意義不大，但因為德國貴為主辦國，所以就算是一個季軍也要贏回來，讓國民有點安慰。</p><p>兩軍實力不相伯仲</p><p>立博開出來的歐洲賠率是德國勝1.66倍，和局3.4倍，葡萄牙勝4.33倍，亞洲盤德國讓半球低水。從呢兩個數字睇好似德國有幾大嘅贏面，但從實力來看，兩隊其實差不了多少，葡萄牙贏波嘅機會並唔係零！反而相信兩隊會合演一場進攻大戰，大踢大家喜愛嘅快樂足球，2/2.5球嘅大小球，入球「大」嘅機會大好多。<br> 另一場冠軍戰意大利對法國，呢兩隊波喺世界盃前從來無人睇好，但波就係圓嘅，好多時真係「唔踢唔知邊隊好！」嚟到冠軍戰，兩隊表現有目共睹，希望兩隊能夠帶來一場精采嘅賽事。一於睇吓立博開嘅歐洲賠率，意大利勝2.37倍，和局2.8倍，法國勝2.87倍，呢個賠率組合好少出現，2.80倍嘅和局比立博「必殺2.87倍」仲要再少啲。</p><p>冠軍戰吼「細」啱數</p><p>但按照我嘅觀察，和波嘅次數唔多，好多時都有一方以1球小勝。亞洲盤意大利讓平/半超高水，證明莊家自己都無信心，只能透過水位變動平衡兩邊投注金額。反而入球大細中位數低開1.5/2球，入球「細」博得過﹗<br> 謝利<br> 立博亞洲區首席博彩顧問<br> 精通各大聯賽，分析獨特，文章可見於各大媒體，足球貼士界的一顆新彗星。</p></body></html>