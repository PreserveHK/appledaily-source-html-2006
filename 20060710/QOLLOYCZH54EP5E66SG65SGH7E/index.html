<html><header><meta charset="utf-8"><title>醫療故事：曾割腦瘤婦13年後奇蹟懷孕</title></header><body><h1>醫療故事：曾割腦瘤婦13年後奇蹟懷孕</h1><p>女人生來多煩惱，每個月的經期是第一煩；小心避孕，不要意外「造人」是第二煩；但煩惱不是必然，到失去才知寶貴。今年36歲的周太是名副其實的勇敢媽媽，23歲時因腦生瘤，被斷定生育機會微乎其微，手術後不再來經，為了做個「正常女人」，她每日狂吞20粒維他命，又向各方求醫，最終在中醫治療下成功懷孕，直言「以自己做白老鼠，創下奇迹」，即使腫瘤復發，也不會後悔。<br> 「當時覺得好絕望，我諗過，如果有得選擇，可能都未必會生，但係當你冇咗呢種權利，你就會想有。」今天頂着九個月大肚子的周太，13年前因腦下垂體附近生瘤，需要做手術切除，醫生向她說，生育的機會只有0.1%，「唔做可能命都冇。」<br> 手術後，她一直沒有經期，醫生向她處方避孕丸調經，並服用類固醇補充身體所需，「但係呢啲經期係假嘅，我食咗呢啲避孕丸，根本唔會有BB。」</p><p>營養師教食蜂膠花粉</p><p>五年後，她接觸營養師，開始食用蜂膠、花粉、蘆薈、維他命C、西蘭花精華等多種藥丸，經期竟然奇迹地在數周後重臨。<br> 周太是於02年結婚的，04年開始「不設防」，盼可帶來小生命，結果不成功，醫院檢查發現周太左邊輸卵管閉塞，為她進行通輸卵管手術，但仍無所出，其間又接受人工受孕，但沒有幫助，於是去年開始向中醫求助，「中醫話我子宮機能弱，腎機能差，但係丈夫嘅身體就冇問題。」<br> 她跟從中醫提供的排卵表，又定時量體溫，一直服用中藥，終在去年底懷孕，「冇諗過可以有，初初真係好興奮，有失而復得嘅感覺，但幾個禮拜之後就轉為擔心。」<br> 懷孕後，她不止一次作小產，嘔吐及其他不適當然不少，最可怕的，是腫瘤會隨時復發，「醫生同我講過，有BB係唯一令個瘤翻發嘅原因，如果翻發，可能要中止懷孕，最差嘅情況係大人都要做手術，保唔住條命，我知我做咁多嘢可能徒勞無功，攞條命去博，但係我唔會後悔。」<br> 記者　張嘉雯<br> 逢周一刊出</p></body></html>