<html><header><meta charset="utf-8"><title>清純白衣難掩狂野心<br>15號周家蔚爆9號阮兒正蒲精</title></header><body><h1>清純白衣難掩狂野心<br>15號周家蔚爆9號阮兒正蒲精</h1><p>正於韓國拍攝外景的候選港姐9號阮兒和15號周家蔚，被踢爆出埠前結伴蒲吧𠝹仔，雖然昨日阮兒矢口否認，聲稱自己在荷蘭出世，在香港人生路不熟，但周家蔚卻踢爆阮兒的謊言：「多數佢帶我去！」　韓國直擊</p><p>無綫16位候選港姐昨日在韓國風力發電站及KAL大草坪拍攝外景，並穿上白衣拍攝踏單車及奔走場面。9號阮兒和15號周家蔚對於被踢爆蒲吧𠝹仔，阮兒昨日詐儍扮懵否認說：「有呢件事發生咩？冇睇過，自己唔識睇中文，幾時呀？」</p><p>荷蘭回流詐懵</p><p>阮兒承認與周家蔚逛街，卻否認蒲吧：「我哋去食嘢嗰度飲嘢，唔係去酒吧。我啱啱喺荷蘭返嚟，成個香港都唔熟，唔識啲地方。」問她荷蘭人是否喜歡飲酒？她說：「唔知呢，我唔識飲酒。」<br> 問到是否煙民及在荷蘭有否夜蒲，阮兒也連聲否認，並謂不知「蒲」是甚麼意思，問她有否到酒吧觀光，她即問保母觀光是甚麼意思，就算保母告訴她觀光即是sightseeing，她仍是那句：「唔知你講乜！」看來智慧高極有限。年僅19歲的她再三被問到有否蒲吧時，她始說：「我唔去呢啲地方，要留喺屋企陪媽咪，我咁細個！」<br> 另一位有份蒲吧𠝹仔的15號周家蔚昨日卻面青青口窒窒，無意中踢爆阮兒原來是識途老馬，她說：「以前喺多倫多有出街飲嘢，但香港我唔熟，多數佢帶我去。」蒲吧當晚，見她送衣服給男伴，周家蔚聲稱對方是其表弟，當日主要是慶祝表弟生日，並強調自己已有拍拖半年的男友。</p><p>8號徐淑敏露膠紙</p><p>另方面，無綫為免佳麗走光，昨日特別安排她們在白色裙內穿四個骨褲打底，胸前貼上膠紙，可惜「青衣薛凱琪」8號徐淑敏動作太大，胸前露出大片膠紙，十分礙眼。另外，被指黐實郭晉安的12號謝穎珊昨日表示欣賞安仔眼神夠堅定，但聲稱只是剛巧避雨而站在安仔身旁。<br> 此外，無綫昨日發放佳麗三圍資料，10號曾瑞珊跟4號黃瑩同擁35吋上圍，頓成港姐中的波霸。<br> 採訪：楊潔雯<br> 攝影：陳偉權</p></body></html>