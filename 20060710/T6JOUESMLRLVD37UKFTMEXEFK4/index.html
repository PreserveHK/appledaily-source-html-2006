<html><header><meta charset="utf-8"><title>世盃BlogBlog趣</title></header><body><h1>世盃BlogBlog趣</h1><p>決賽日搭火車搶錢</p><p>德國人真係唔識變通，柏林決賽咁大件事，交通措施竟然維持現狀，火車、飛機冇加班去疏導旅客，睇決賽嘅球迷，惟有焗住租貴酒店。德國嘅火車班次非常頻密，不過決賽後由柏林開走嘅火車，就同平日咁維持不變。由於購票者眾，德國鐵路惟有提高票價，實行價高者得。想搵張柏林返法蘭克福嘅車飛，平時坐位80歐元，但今次企位都要100歐元。<br> <br> 曾採訪世界盃、歐洲國家盃、奧運、亞運等大賽，身經百戰。<br> 李勇明</p><p>德國迷重現生機</p><p>初見德國球迷，試過被他們的熱情嚇倒，像會突然在你面前大叫、會迫你畫德國旗花臉、贏波會在火車上跳到車都震埋；但自幾天前輸掉4強後的幾天，街上、火車站都少了他們的蹤影，真的有點懷念。昨日到季軍戰，他們像沉睡完的獅子，又在街上出動，就算突然在面前伸出龐然大手，也沒有怕的感覺，反而覺得他們可愛。<br> <br> 採訪過無數大賽，最鍾意捐窿捐罅搵題材，今次德國之行啱晒我。<br> 徐嘉華</p><p>德國寵物通街見</p><p>喺德國，養寵物情況好普遍，尤其周日及公眾假期，通街嘅舖頭都關晒門，喺街上你會見到好多德國人都拖住隻狗散步。遇到主人要入食肆或便利店買嘢，隻狗仔都會乖乖哋喺門口等；搭火車亦見過有人買埋個位畀隻狗坐。家陣世界盃，當然亦唔少得同主人一齊着晒波衫嘅靚狗！其實德國仲有一樣嘢幾常見到，係乜？自己喺幅相入面搵吓啦。<br> <br> 肩負現場直擊畀料重任，無論你當我名家抑或明燈，都希望交到功課。<br> 朱冠恆</p></body></html>