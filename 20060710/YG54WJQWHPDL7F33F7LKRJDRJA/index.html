<html><header><meta charset="utf-8"><title>鬼馬德國女總理賀國腳</title></header><body><h1>鬼馬德國女總理賀國腳</h1><p>世盃東道主德國雖然捧唔到大力神盃，不過都憑一場進攻足球，大勝葡萄牙3：1，攞番個季軍兼安慰獎，總算對得住國家、對得住人民。話目前未諗到未來打算，一直叫人「畀啲時間佢」嘅教練奇連士文（JuergenKlinsmann）（背對鏡頭），可算交到貨，連民望極高嘅總理默克爾（AngelaMerkel圖）都整個怪樣賀賀佢。<br> 美聯社</p></body></html>