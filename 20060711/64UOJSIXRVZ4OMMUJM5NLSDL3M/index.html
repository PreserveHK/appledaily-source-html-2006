<html><header><meta charset="utf-8"><title>IT精明眼:掃描器貴族走向平民</title></header><body><h1>IT精明眼:掃描器貴族走向平民</h1><p>數碼相機大行其道，個個都攞啲相去沖印店沖曬，相片數碼化間接令單一Scanner減低生存空間，連打印機嘅幾合一機反而有市場。話雖如此，仍然有一大批熱愛影相人士，堅持使用傳統菲林拍攝，由操作到質素實非一般DC可比，所以一部有質素嘅Scanner亦不可缺少，加上目前Scanner掃描質素大幅提升，而賣價卻屢創新低，買部返屋企順便Scan埋文件同書本都唔錯。<br>Microtek就新出咗部ScanMakerS280，其光學解像度達到真正嘅9,600×4,800dpi，非如過往般以「插補值」谷出嚟，掃描結果更為細緻。配合48bit色深，幾咁色彩斑斕嘅相片，都能忠實還原。單睇規格，在過往只在廣告公司等商業機構先見到，家陣ScanMakerS280走入民用，唔單止超薄機身方便擺放，一千蚊多啲嘅賣價仲送埋燈箱畀你Scan底片，真係幾抵玩。售賣點：Mustang（27210066）</p><p>記者：徐影龍</p></body></html>