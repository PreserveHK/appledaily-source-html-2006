<html><header><meta charset="utf-8"><title>家有一腦:iCoke電腦引死可樂迷</title></header><body><h1>家有一腦:iCoke電腦引死可樂迷</h1><p>東芝喺世盃期間，出咗部世盃版金色Notebook，外形搶眼兼食晒熱潮，引起過一陣話題。雖然世盃剛完結，不過輪到聯想出招，又玩主題式Notebook，更同可口可樂Crossover，出部天逸F20可口可樂珍藏版型號，以iCoke做口號，不但有搶眼「可樂紅」機面顏色，更以幾個國家嘅可口可樂商標做暗花，鋪滿機面，突出主題得嚟亦唔會太誇張，出街用唔怕俾人話異相。全球可樂迷數量驚人，天逸F20系列號召力絕不比「旺一時」嘅世盃Notebook弱！<br>天逸F20系列設有多款硬件規格供選購，最基本Config有PentiumM778處理器、12"闊屏、512MB記憶體、80GB硬碟等，值得一提係機身採用鎂鋁合金製造，輕巧得嚟亦夠硬淨。售賣渠道目前以網上訂購為主，有興趣可上官網一看。相關網址：www.lenovo.com</p><p>記者：徐影龍</p></body></html>