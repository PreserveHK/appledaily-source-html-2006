<html><header><meta charset="utf-8"><title>四餸一湯：常餐價食齊魚蝦蟹</title></header><body><h1>四餸一湯：常餐價食齊魚蝦蟹</h1><p>「飯？使乜煮㗎？茶記仲多過7仔，就近搵間、飯來張口咪得囉！」Annabelle同男友Joe係好多香港小家庭寫照！直至一次，兩人都早咗收工，為搞新意思，卒之向隔鄰的街市踏出第一步；初哥落場，甚麼魚、蝦、蟹乜肉都買，整出4餸1湯，食到兩人撐住肚皮，都只係$70！「茶記？食兩個常餐加凍飲，隨時都呢個價啦！」今日就公開佢哋嘅私房菜秘技，屋企都可以做出茶記風味！<br>記者：謝翠玲<br>攝影：林栢鈞<br>Model：Annabelle&amp;Joe（TheGroup）</p><p>番茄蟹湯味道勁鮮甜</p><p>價錢：$26/2人<br> 需時：20分鐘<br> Joe和Annabelle下班時已接近街市收市，有次兩人去買菜，正煩惱要煮甚麼，最後便決定隨意將Joe最愛的蟹和Annabelle最愛的番茄一鑊熟熬湯，後來Joe更發現加埋炒過的洋葱，湯水會更甜。有湯飲又有蟹食，這是兩人想偷懶又想食得豐富時的至愛菜式。</p><p>材料：花蟹1隻、番茄3個、洋葱3/4個、薑3片、鹽、水各適量</p><p>花蟹$40/斤（a）<br> 番茄$3/斤（a）<br> 薑$4/斤（a）</p><p>簡易法</p><p>1.花蟹、番茄、洋葱切件備用；<br> 2.爆香薑片落蟹件同炒，炒香後加入洋葱和番茄；<br> 3.鑊中加熱水蓋過材料，大火滾5分鐘轉中火10分鐘，加鹽調味。</p><p>貼士：蟹箝和蟹腳用刀背拍碎一點，可以令蟹肉更易出味。</p><p>奇異果雙色煎魚塊入口爽夾脆</p><p>價錢：$18<br> 需時：15分鐘</p><p>材料：牙帶魚1塊、奇異果1個、蛋１隻、水1碗、雞粉半茶匙、生粉1湯匙、糖1茶匙、麻油各適量、鹽和胡椒粉各少許</p><p>牙帶魚$24/斤（a）<br> 奇異果$2.6/個（b）</p><p>簡易法</p><p>1.牙帶魚起肉切細件，以鹽、胡椒粉醃5分鐘；<br> 2.魚件薄薄裹上生粉，分兩份，分別蘸蛋黃和蛋白，以中火煎熟；<br> 3.奇異果切粒，連同以水開勻的雞粉、糖、生粉和麻油的芡汁煮滾淋在魚件上。</p><p>貼士：奇異果煮太久會變酸，所以要收稠芡汁後，才可加入略炒。</p><p>黑醋煎蝦醋香醒胃</p><p>價錢：$10/2人<br> 需時：10分鐘<br> 蝦是Joe和Annabelle喜歡的食物，但茶餐廳晚餐中，較少以鮮蝦做的菜式，來來去去都是蝦仁炒蛋，而游水蝦做的菜都是較貴的餐，長期幫襯不太抵食。今次買來成盤蝦都不過十蚊，炒幾炒便食得，用鎮江醋味道比茄汁煮更開胃！</p><p>材料：蝦半斤、洋葱1/4個、蒜頭2瓣、鎮江黑醋3湯匙、豉油2湯匙、糖1茶匙、麻油適量</p><p>基圍蝦$24/斤（a）<br> 鎮江黑醋$9/600克（a）<br> 洋葱$5.9/14千克（c）</p><p>簡易法</p><p>1.洋葱切幼絲，蒜頭剁碎，蝦洗淨；　<br> 2.燒紅鑊爆香蒜茸，下洋葱絲炒至淺啡色；<br> 3.加入蝦，炒至轉色時，下豉油、黑醋、糖和麻油作調味。</p><p>貼士：爆洋葱時，加入少許鹽可以令洋葱更快軟身。</p><p>豆花蝦米蒸蛋滑上加滑</p><p>價錢：$5/2人<br> 需時：10分鐘</p><p>材料：豆腐花半碗、蛋1隻、蝦米、葱花、豉油各適量</p><p>豆腐花$3/碗（a）<br> 蛋$14.9/30隻（b）<br> 蝦米$23/112克（b）</p><p>簡易法</p><p>1.蝦米浸水至軟身，切碎備用；<br> 2.豆腐花和蛋拂勻，加入蝦米粒和葱花；<br> 3.待水滾，以中火隔水把豆腐花蛋蒸5分鐘，食前淋上豉油。</p><p>貼士：豆腐花和雞蛋不用攪拌太久，不然會蒸得好「水」。</p><p>椰菜肉卷多層次口感</p><p>價錢：$11/2人<br> 需時：15分鐘</p><p>材料：瘦肉4両、椰菜半個、甘笋1/4條、葱1條、鹽1/4茶匙、生粉1湯匙、蒜茸1茶匙、雞粉1茶匙、蠔油半茶匙、水1杯</p><p>瘦肉$20/斤（a）<br> 椰菜$5/斤（a）<br> 甘笋$9.9/1千克（c）</p><p>簡易法</p><p>1.完整剝出4塊椰菜葉，烚軟身。豬肉以鹽和生粉略醃，甘笋切條備用；<br> 2.椰菜葉鋪上豬肉和甘笋，包起，紮上葱後排碟上；<br> 3.椰菜卷隔水蒸8分鐘，隔去蒸出的水，淋上以蠔油、蒜茸、雞粉和半茶匙生粉煮的芡汁即可。</p><p>貼士：椰菜卷想包得更順手，事前把底部較硬身的梗切去便可。</p><p>（a）新蒲崗大成街街市<br> （b）啓德花園商場百佳超級市場<br> （c）新蒲崗爵祿街惠康超級市場<br> ＊以上價錢以7月10日為準</p><p>平過茶記$91！</p><p>以𠵱家香港「茶記」行情，4餸1湯有魚有肉，最平都要$138！但如果要跟足佢兩個份餐單整，「估價」都要去到$161先得！幾個菜我最Buy番茄蟹湯、黑醋蝦同奇異果魚塊，製作過程快，而且幾有風味，等我都試吓擺落菜牌先！</p></body></html>