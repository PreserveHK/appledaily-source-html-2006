<html><header><meta charset="utf-8"><title>世盃BlogBlog趣：德國直擊總結</title></header><body><h1>世盃BlogBlog趣：德國直擊總結</h1><p>睇波開心搭車辛酸</p><p>今次世界盃之旅，最開心是可以現場睇波，但都有幾多不足為外人道的辛酸事，最深刻是每日同大班球迷迫車。由駐紮地法蘭克福坐火車，去其他城市球場開工及睇波。睇波時的數個鐘是最開心，其餘時間在火車裏度過，少則坐在地上捱3、4小時眼瞓，多則企足5、6個鐘不停流汗，因為歐洲火車車廂冷氣有限，咁多人迫埋一齊，唔焗暈都算叻喇！<br> 朱冠恆<br> 肩負現場直擊畀料重任，無論你當我名家抑或明燈，都希望交到功課。</p><p>馬不停蹄快樂採訪</p><p>足足1個月、744個小時，在德國，說的、聽的、看的及想的，都是足球；感覺是過往採訪慣的大型綜合運動會中找不到。這1個月來走訪德國12個主辦城市，採訪過無數人，包括妓院、性商店，甚至是英軍太太團酒店，與一眾英國小報狗仔隊為伍，這些都是第1次。是「足球」將這些不同元素拉在一起，湊成一個多姿多采的世界盃。今屆世界盃，是值得懷念的。<br> 徐嘉華<br> 採訪過無數大賽，最鍾意捐窿捐罅搵題材，今次德國之行啱晒我。</p><p>認識各地記者獲益不淺</p><p>今個世界盃與上屆的最大分別，就是採訪的地方變得多了，認識的朋友自然也多了，深深體會「Atimetomakefriends」這句大會口號。<br> 工作安排以採訪操練為主，能夠看到世界最高水平的練習，對自己的足球認知獲益良多。不過，個人認為更重要是認識多位各地記者朋友，以及數不清的被訪者，個人email通信錄暴升超過一倍。<br> 李勇明<br> 曾採訪世界盃、歐洲國家盃、奧運、亞運等大賽，身經百戰。</p></body></html>