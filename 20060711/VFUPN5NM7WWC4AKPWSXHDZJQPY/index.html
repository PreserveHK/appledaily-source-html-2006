<html><header><meta charset="utf-8"><title>電腦男發噏風:從《鐵拳》看廠格</title></header><body><h1>電腦男發噏風:從《鐵拳》看廠格</h1><p>PSP繼《MonsterHunter》後，都靜咗一排，近日踏入暑假終於有啲睇頭，一隻《鐵拳》賣到滿瀉，Game舖老細話日賣5、60隻，好耐都未試過咁旺場，風頭仲勁過同期推出嘅《LocoRoco》！電腦男同行家PCWicky傾開，佢都大讚NAMCO厲害，隻《鐵拳》由多邊形到貼圖及光源效果，幾近用盡PSP嘅機能，若果廠方仲未「Unlock」PSP個333MHz處理器速度，只係如《RidgeRacer》般用222MHz運算，咁真係極限中嘅極限！而且連最為人垢病嘅UMD讀碟情況都得到改善，約3秒便可開戰，玩起上嚟順暢爽快，所以話呢，Load得耐唔耐真係睇開發商嘅誠意同功力㗎。<br> 賽車上有《RidgeRacer》、格鬥有《鐵拳》、RPG有《Talesof》系列，3大類別都有3大系列鎮守，電腦男衷心希望，NAMCO跟BANDAI合併後，唔好感染咗「笨呆」嗰股續篇Cap水惡習（電腦男已放棄《雞戰》），繼續精益求精愈出愈好。期待9月14日喺PSP推出嘅《RidgeRacer2》！</p></body></html>