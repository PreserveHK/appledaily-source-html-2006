<html><header><meta charset="utf-8"><title>趕返港開工錯過冠軍戰<br>楊崢德國睇波無緣捧施丹</title></header><body><h1>趕返港開工錯過冠軍戰<br>楊崢德國睇波無緣捧施丹</h1><p>名模楊崢早前往德國觀看世界盃季軍戰，因要趕返港工作，只能回程時在希臘透過電視機看冠軍賽。睇波時她花費1,000元港幣買了一件德國球衣入場，與熱情的德國球迷一同享受賽事。對於球王施丹以頭頂向意大利球員馬特拉斯，標準施丹迷的楊崢指他一定被極度挑釁才做出此動作。</p><p>名模楊崢早前在德國柏林觀看世界盃季軍賽德國對葡萄牙，本來手上有冠軍戰門票的她因要趕返港工作，惟有將門票轉贈表弟，她只好在回程經希臘時透過電視觀戰。<br> 昨日楊崢接受電話訪問時興奮未減說：「全場氣氛超勁呀，嘈到我耳鳴咁滯，又一齊玩人浪，我用咗1,000蚊港幣買咗件德國球衣入場，仲特別早咗兩個鐘頭入場，買定超大豬扒包，就喺呢個時候德國隊啱啱落巴士，好多球迷即刻衝晒落去，我都有衝動落去。到葡萄牙隊出場時，現場觀眾勁噓C朗拿度㖭！」</p><p>遊柏林賞名畫</p><p>楊崢續說：「我用數碼相機同啲德國球迷影完相，又好心急想電郵返香港，可惜冇電腦，有個好熱心嘅美國人就借部電腦畀我用。」此行她順道遊柏林，欣賞名畫家莫內（ClaudeMonet）的作品展。至於冠軍賽法國對意大利舉行時，楊崢身在希臘，按照計劃能準時看電視，可惜因班機延誤，她只能看下半場賽事。是不折不扣施丹迷的楊崢，對於施丹以頭頂向意大利球員馬特拉斯，她說：「一定係對方做出超級挑釁嘅行為，施丹先會咁樣做。」<br> 此外，香港時裝節昨日揭幕，楊崢與徐子淇及李蘢怡早前穿上本地時裝品牌服裝，替香港貿易發展局為香港時裝節推出的《Apparel》刊物拍攝封面照。<br> 採訪：RitaLeung<br> 攝影：DickyChan</p></body></html>