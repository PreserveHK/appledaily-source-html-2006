<html><header><meta charset="utf-8"><title>尼維特最飄逸</title></header><body><h1>尼維特最飄逸</h1><p>1.尼維特一把金色長毛鬈髮甚具「星味」，跑動時長髮飄逸的他更添性感味道，相信一眾女士們亦難以造出尼維特曲線髮型的感覺。<br> <br> 2.蘇連「蘇乞兒」的造型甚有rock味，如他於80年代曾到香港一遊，相信大有機會加入著名樂隊「BlueJeans」一齊夾band玩音樂。<br> <br> 3.比哈美頭上梳起的「02世盃碧咸頭」相當搶鏡，將前額上的一撮頭髮gel扁，再將頭頂上的頭髮剪碎摷亂，是今屆少見的靚髮型。<br> <br> 4.基斯坦奴朗拿度髮型特點在於側邊兩旁輕微鏟清，頭頂再配上濕濕的「天然鬈髮」，完全俘虜女球迷的心。<br> <br> 5.中田英壽的髮型與98年世盃碧咸的「雞冠頭」大同小異，不同之處是壽仔以mm長度較短勝出，完全代表日本人最潮基本髮型特色。<br> <br> 6.好多國際級髮型師已講明今年唔興紮馬尾，但馬基斯一於好少理，誓要與克羅地亞柏素的「馬尾頭」成另類反潮流的靚仔髮型。<br> <br> 7.冇錯，係迪比亞路，雖然他頭髮所餘無幾，亦慢慢形成「M」字額，但最緊要當今潮流興短髮，他亦能演繹skinhead的特性。<br> <br> 8.里奧費迪南髮上的「辮子頭」是一眾學人玩辮子的球星中最有型的一個，但里奧切忌將「辮子頭」拆散，因與「鐵血戰士」無異。<br> <br> 9.甘莫蘭尼斯的「武士頭」是今屆世盃天下第一人，如果巴塞的中場莫達有份入選，他倆的髮型堪稱「twins武士」。<br> <br> 10.碧咸今屆世盃髮型相當平實，特別之處是他將前額上的一撮吹起，然後把兩個「M」字位的頭髮㩒低，女球迷無論點都會讚好睇。</p></body></html>