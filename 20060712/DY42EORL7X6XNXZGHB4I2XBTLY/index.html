<html><header><meta charset="utf-8"><title>　　肥彭來港再掠多筆 - 李八方</title></header><body><h1>　　肥彭來港再掠多筆 - 李八方</h1><p>肥彭上年底嚟香港賣佢本書《NotQuitetheDiplomat》，香港人好念舊，結果本書賣個滿堂紅。本書上月出咗paperback版本，食過翻尋味，肥彭月底又會再嚟香港簽名賣書。<br> 如果邊個上次miss咗肥彭，又或者唔介意再俾佢掠多筆，可以喺21號朝早10點去和記大廈Bloomsbury、22號下晝4至6點去國金商場嘅Dymocks、或者23號晏晝去太子大廈嘅Dymocks，到時就可以見到肥彭。<br> 𠵱家香港政壇係肥彭舊部嘅天下，煲呔、陳太同葉太三個人玩晒，葉太話要組黨同參選立法會，陳太就大有機會挑戰煲呔，前朝舊部大混戰，唔知肥彭會點睇呢？</p></body></html>