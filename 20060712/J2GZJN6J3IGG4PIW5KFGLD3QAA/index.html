<html><header><meta charset="utf-8"><title>欣宜澄清未增磅</title></header><body><h1>欣宜澄清未增磅</h1><p>被譽為收身界神話的鄭欣宜，在04年用了九個月時間勁減90磅，由230磅減至140磅，不過昨日有報道指她體重回復至200磅，更慘被老闆張玉珊飛出代言行列，加上她剛跟男友林寶麟分手，所以被冠以雙失欣宜。</p><p>承認已分手</p><p>不過張玉珊昨日澄清此事，她說：「欣宜絕對冇暴肥，成日製造話題，令到我同欣宜都好大壓力，我都有打電話同send封面啲相畀佢睇，佢仲即刻冇化妝戴墨鏡影相傳返嚟，根本佢仍然係140磅，至於話佢男友去佢屋企執嘢，佢哋係分咗手，但對方只係去佢屋企幫手整電腦。<br> 張玉珊續說：「我嚟緊八、九月會喺加拿大開分店，𠵱家都派咗營養師過去，因為欣宜月尾會返嚟香港，所以唔想有誤導。」<br> 撰文：林妃</p></body></html>