<html><header><meta charset="utf-8"><title>　　鄺其志傳有好路數 - 李八方</title></header><body><h1>　　鄺其志傳有好路數 - 李八方</h1><p>馬季結束之後，有關馬圈嘅消息仍然未停，最新一單係鄺其志話有機會去做行政總裁。八方問熟悉馬事嘅老友，佢哋話睇個款係似放風，探吓各方有乜反應。<br> 鄺其志有神童之稱，在政府做到局長級，跟住去聯交所搵真銀。點知阿松空降入政府，唔順啲前高官霸佔公營機構肥缺，碰啱爆發仙股風波，於是借勢向鄺神童開刀，結果大家在立法會開拖，之後神童黯然離開港交所。再之後點就唔使講。咁阿松去肥龍來，啲落難AO有番條出路，既然林煥光都照顧得，唔爭在鄺其志啦。<br> 馬會主席今年換屆，如無意外，陳祖澤會接替夏佳理做主席。如果真係搵做前高官替阿黃至剛，咁馬會就會由兩位前AO話事。特區政府如果有乜要求，一個電話搖過去，大家舊同事，萬事好商量啦。</p></body></html>