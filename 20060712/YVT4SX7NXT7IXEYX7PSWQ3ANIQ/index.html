<html><header><meta charset="utf-8"><title>股民罵李澤楷：佢呃咗我哋</title></header><body><h1>股民罵李澤楷：佢呃咗我哋</h1><p>李澤楷出售電訊盈科股權再勾起小股民的怨氣，大批「8號仔」小股東昨日紛紛致電電台節目對交易表示不滿，對電盈前景也不抱希望。有人譏諷李澤楷的所謂私人派股息方案是「搬咗你間廠，畀番兩粒糖」。<br> 在昨日的香港電台節目《千禧年代》上，電盈小股東孫先生表示：「對8號仔已經唔存希望……雖然派番粒糖，要講聲多謝，但諗起前塵往事，唔希望李澤楷再管8號仔，好多人由幾百萬得番幾萬銀身家。」</p><p>「好多老人家好慘」</p><p>聽眾黎先生形容今次交易是「搬咗你間廠，畀番兩粒糖」，他對梁伯韜接手電盈都不看好，因梁並非經營電訊的專業人士，他過往經營的百富勤證券也有失敗往績；而李先生則諷刺李澤楷等於做賊打劫了小股民的錢，「畀番三毫三你搭巴士」。<br> 部份長年持有電盈的小股東最為不滿，其中李太說：「俾電訊盈科害到想死，唔見幾十萬，有朋友賣埋樓去買……我覺得佢（李澤楷）呃咗我哋。」劉女士表示，她當初不斷入市買電盈股票是因為李澤楷是李嘉誠的兒子，「賣畀梁伯韜大家心知係乜嘢事，丟低晒我哋……好多老人家揸住收息，好多老人家好慘。」<br> 但也有聽眾指出，確有部份小股東買賣電盈股票賺了錢；李先生則認為電盈股價大跌是電訊政策不公平造成。<br> 本報記者</p></body></html>