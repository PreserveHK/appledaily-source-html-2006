<html><header><meta charset="utf-8"><title>胡林髹油去贅肉</title></header><body><h1>胡林髹油去贅肉</h1><p>胡林噚日去商台接受訪問，佢話稍後會推出一張口水碟，係翻唱經典爵士樂歌曲，仲會喺下個月舉行小型音樂會，睇嚟有排忙。胡林話近日因為屋企附近個地盤打樁，搞到佢冇覺好瞓要另覓居所，最慘情係當佢為新居髹油時，因為冇朋友幫手，惟有一個女仔頂硬上，點知有意外收穫，手臂嘅byebye肉從此消失。</p></body></html>