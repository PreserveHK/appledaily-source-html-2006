<html><header><meta charset="utf-8"><title>鋅銅漲價帶挈美仙升值</title></header><body><h1>鋅銅漲價帶挈美仙升值</h1><p>我哋成日話唔值錢嘅嘢「一個仙都唔值」，但原來一個仙都可以「物超所值」！最近鋅和銅嘅價格節節上升，由鋅、銅鑄造的美仙硬幣，𠵱家嘅實際價值比面值仲高，值1.23仙。分析仲預期出年一美仙硬幣可能「升值」40%，值1.4仙！咁樣鑄造一個美仙硬幣咪隨時要蝕本？有人就話橫掂美仙好少用，不如取消呢種硬幣啦。<br> 法新社</p></body></html>