<html><header><meta charset="utf-8"><title>數碼享樂：觸屏PMP自製貼紙相</title></header><body><h1>數碼享樂：觸屏PMP自製貼紙相</h1><p>呢排PMP都幾靜吓，好多廠牌仍按兵不動，冇乜睇頭。韓國JNC就有款新機SSF-M100到港，雖然內置30GB硬碟只算一般料，不過最大賣點係個芒大得嚟，機身體積仍得以保持，唔似其他大芒機種咁笨重。屏幕達到4.3"，解像度為480×272，睇片清晰利落。咦？乜咁似PSP個芒嘅？話唔定係同「Sam哥」訂都未定。</p><p>SSF-M100另一特別地方，就係採用輕觸式屏幕，大可在芒上亂筆塗鴉，再即時儲存喺硬碟內，配合其USBHost功能，組合起嚟大可將數碼相機影完嘅相，抄至SSF-M100內再畫幾筆，就成獨一無二兼可周街玩嘅貼紙相啦，盞鬼！<br> 記者：徐影龍</p><p>查詢：捷訊科技（36782888）</p></body></html>