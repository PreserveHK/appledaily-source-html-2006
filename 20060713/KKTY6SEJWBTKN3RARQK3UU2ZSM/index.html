<html><header><meta charset="utf-8"><title>新車出閘：加料MiniCabrio開篷型盡全場</title></header><body><h1>新車出閘：加料MiniCabrio開篷型盡全場</h1><p>吓，Mini又有新搞作？無錯，今次嘅主角係MiniCooperSCabrio，主要改動在於換了新胎軨，另可畀多些少加埋貼紙同霧燈等配備，開住篷揸住佢出街，係咪型好多先！</p><p>畀多少少　加料扮型</p><p>今趟有新搞作嘅MiniCooperSCabrio，雖然改動嘅嘢唔係太多，但你留心啲睇，就會發現到佢換裝咗新款17吋Web-spoke合金胎軨；仲未夠喉？無問題，只要畀多少少，可以加埋引擎蓋貼紙（$1,100）、電鍍門邊鏡殼（$1,000），又或者加多對頭燈（$3,500），襯埋本身的開篷造型，揸住佢出街，你話係咪型好多啦！</p><p>跑車座椅　我最鍾意</p><p>走進車廂，感覺還是一樣的……Sporty，有的不但是真皮跑車座椅、還有是跑車軚環、寫有CooperS字樣的專用波棍、車尾電鍍防滾保護架等設備，坐落去嘅感覺都唔錯；加上引擎是1.6公升直4Supercharger型號，馬力可達170匹，配埋6前速Steptronic半自動波箱，起步加速反應又點會差呢！<br> 售價：$338,800<br> 車輛提供：MiniHongKong（31299018）</p><p>記者、攝影：鄭達基</p></body></html>