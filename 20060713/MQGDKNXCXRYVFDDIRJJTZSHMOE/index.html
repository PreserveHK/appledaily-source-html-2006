<html><header><meta charset="utf-8"><title>列高巴可續約國米算好</title></header><body><h1>列高巴可續約國米算好</h1><p>烏拉圭前鋒列高巴上個月同國際米蘭約滿，失業1個月以嚟，兜兜轉轉，應該再返國米懷抱。據講佢今番回歸身價驟降，年薪可能得番250萬歐元，周薪得番4萬幾歐元左右。回想佢全盛期周薪超過10萬歐元，近年真係風光不再。佢都30歲人，意大利球壇風大雨大，仲可以落番班都唔錯囉。</p></body></html>