<html><header><meta charset="utf-8"><title>　　馬力問題發人深省 - 李八方</title></header><body><h1>　　馬力問題發人深省 - 李八方</h1><p>終審法院判長毛勝訴，呢單截聽案令八方最安慰嘅，就係香港勝在有──係仲有獨立嘅司法制度、仲有一班唔係向政治叩頭嘅法官，但同時令人擔心嘅係，呢個香港嘅優勢究竟可以維持幾耐？<br> 噚日立法會有條問題，係馬力議員提問嘅，好值得關心司法獨立嘅人留意，馬議員問嘅係《基本法》48（6）條同88條規定特區法官任命，政府可否告知「上述條文提述的『法官』是指現時香港特別行政區內的終審法院、高等法院、區域法院、裁判署法庭和其他專門法庭內的哪些全職及非全職司法人員，而不包括哪些全職及非全職司法人員？」<br> 第二條問題係「用以區分上述司法人員的法理根據？」<br> 許仕仁點答可以不理，但佢點解咁問，就好值得諗諗。</p></body></html>