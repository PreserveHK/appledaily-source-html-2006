<html><header><meta charset="utf-8"><title>梁洛施台灣走火警</title></header><body><h1>梁洛施台灣走火警</h1><p>梁洛施（Isabella）噚日去新城電台接受訪問，日內佢就要再到台灣繼續拍電影《刺青》外景，講番之前喺台灣拍戲，佢話有朝早喺睡夢中俾火警鐘嘈醒，於是即刻起身同助手一齊逃生，仲話好彩平時有着睡衣瞓覺，唔會裸睡，否則就會好狼狽，雖然當時好緊急，但仍然記得戴番太陽眼鏡至逃生。</p></body></html>