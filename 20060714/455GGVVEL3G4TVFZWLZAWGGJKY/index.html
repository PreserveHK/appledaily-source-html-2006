<html><header><meta charset="utf-8"><title>賀夫踢完世盃體測都肥</title></header><body><h1>賀夫踢完世盃體測都肥</h1><p>車仔嘅德國後衞賀夫成日冇正選打，諗住去另一間英超球會米杜士堡，但正當轉會費同個人條件傾好晒，點諗到佢體測「肥佬」得㗎，搞到𠵱家轉會唔成，又要做番後備。其實賀夫今屆有份入選德國世盃大軍，差唔多日日都要跟操，體測冇理由唔合格，唔通佢喺國家隊操練嗰陣揸流灘？</p></body></html>