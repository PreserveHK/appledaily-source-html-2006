<html><header><meta charset="utf-8"><title>布殊亂幫加國總理改名</title></header><body><h1>布殊亂幫加國總理改名</h1><p>美國總統喬治布殊出名開口夾着脷，最新一單係幫人哋個仔改名。呢位咁唔好彩嘅，係47歲嘅楓葉國總理哈珀（StephenHarper）。明明叫Stephen嘅佢，上禮拜訪問美國，布殊懶熟絡，係咁叫人Steve，哈珀早兩日講到明「阿媽唔鍾意」，睇嚟布殊好可能收到哈珀媽投訴信。<br> 法新社/加拿大《環球郵報》</p></body></html>