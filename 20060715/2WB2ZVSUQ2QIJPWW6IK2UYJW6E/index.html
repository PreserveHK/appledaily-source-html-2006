<html><header><meta charset="utf-8"><title>打扮識女仔</title></header><body><h1>打扮識女仔</h1><p>呢個世界如果唔識打扮，你媽媽生得你幾靚仔都冇用，一樣俾人笑你「Seven」，冇女埋身。一個人打扮好睇唔好睇見仁見智，可以好主觀。不過，打扮一樣可以學，熟能生巧，畀心機總有進步嘅一日。事實上，若然努力抄襲日本天書學着法，亦未必搶女成功，始終着衫都要按自己身形、高度配合。今期8月號《Smart》大晒165件新貨，由頭到腳、錶、袋、眼鏡、鏈都通通有齊，每版襯埋着法唔出奇，但每個Styling會標籤埋用者高度、體重，每件潮物嘅Size，細心到不得了，總共18個Styling，18個型男上身。要勤力學習，都要識得搵呢類資料夠晒清楚嘅Feature學，先用得其所，事半功倍。今期仲有80款新錶特集，不少款式都不錯，最搞笑係竟然Rolex同抄佢款嘅ABATHINGAPE齊齊出現，都唔知好嬲定好笑。隨書附送Stussy帆布袋，一黑一白，睇你抽中邊個喇！</p></body></html>