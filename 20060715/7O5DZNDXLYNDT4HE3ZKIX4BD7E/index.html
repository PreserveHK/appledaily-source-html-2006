<html><header><meta charset="utf-8"><title>滕麗名寧買樓唔結婚</title></header><body><h1>滕麗名寧買樓唔結婚</h1><p>今年娛樂圈情侶相繼傳出婚訊，繼李克勤同盧淑儀呢一對後，阿旺郭晉安同女朋友歐倩怡都話會結婚，滕麗名噚日知道咗朋友喜事就大呼恭喜，表示男友魏駿傑尚未求婚，至於會否秘密排期，滕麗名就冇好氣咁話：「我排隊買樓好過啦！」</p></body></html>