<html><header><meta charset="utf-8"><title>歐陽妙芝爆乖仔好性</title></header><body><h1>歐陽妙芝爆乖仔好性</h1><p>名模歐陽妙芝昨日在灣仔會展為「2006香港新系列時裝設計大獎」頒獎禮擔任評判，名模AnaR.等任模特兒。妙芝大談湊仔經時說：「估唔到我個仔咁細個對異性已經好好奇，呢排咁熱，我就帶佢去海灘玩水，點知佢聽到啲海浪聲就驚，即刻夾實我唔敢郁，但係去到啲水池仔，佢就生猛啦，好留意啲BB女，又主動畀玩具人哋玩。」</p><p>AnaR.肚凸凸</p><p>妙芝續說：「試過有次我喺佢面前換衫，佢眼定定咁望住我下體，仲伸隻手埋嚟摸㖭。我諗等佢大個啲，要叫佢爹哋同佢同浴，教吓佢性知識啦！」<br> 此外，有份行騷的AnaR.昨日凸現小肚腩，問她是否懷孕？她大笑說：「梗係唔係啦，我經期到，第一日呀。」她又透露稍後會返韓國探家人，屆時可一家人歎韓式燒烤。<br> 採訪：GeneNg<br> 攝影：EdwardChou</p></body></html>