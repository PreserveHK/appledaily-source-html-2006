<html><header><meta charset="utf-8"><title>夏水禮：帶埋Hi-Fi出浮台開P夠晒Free</title></header><body><h1>夏水禮：帶埋Hi-Fi出浮台開P夠晒Free</h1><p>7月中，暑假正式開始，炎炎夏日點可以呆住喺屋中發臭？數好去處，絕對非沙灘莫屬。去沙灘除咗曬太陽同游水，齋Hea吓都一樣大把嘢睇，有大隻仔、又有3點式美女。若嫌仲未夠，不妨約埋班朋友喺浮台開Party。今次介紹以下防水用品，真係乜都帶得出海唔怕濕，去海中心開P，仲唔夠晒Free？<br>記者：許維雅<br>攝影：陳陶鈞、黃子偉<br>Model：Natalie、Eugene</p><p>薯片報紙Ready！</p><p>去沙灘玩，總有股衝動游出浮台。企喺浮台回望沙灘又好，想望向大海拉近距離又好，都有無比樂趣。出得浮台，點都會坐番陣先走，怕悶？有人含住支「精神支柱」出浮台吞雲吐霧歎一番，見佢哋個個手腳並用游蛙式，好「頻Lun」！含住又或攝住支煙喺耳仔，怕功虧一簣，真係好好笑。其實，市面上有好多防水用品，不論大細、軟硬都有齊。莫講話吞雲吐霧，你想孭埋部微型Hi-Fi出浮台，睇報紙、影相、飲啤酒食薯片聽音樂開Party都冇問題啦！</p><p>防水袋摺兩摺出海！</p><p>大部份防水袋都係只能作防水用，但唔可以受水壓，因此唔可以潛水。一般防水袋嘅設計都係無縫無車線設計，而袋口都採用捲口形設計，捲3、4摺後包保唔會入水。物料多數採用防水膠，用完用清水沖沖後晾乾，易打理。</p><p>防水Hi-fi隨時出海</p><p>除咗防水袋帶去沙灘十分有用之外，今年亦出咗一啲防水新玩意俾人帶去沙灘玩，好似呢部防水Hi-fi，要出海用就更放心！</p><p>Shoplist：</p><p>a/	Overlander	（21171810）	<br> 旺角彌敦道610號荷李活商業中心12樓17-23號舖<br> <br> b/	Vivi	（21368178）	<br> 旺角潮流特區1樓22號舖<br> <br> c/	X-Game	（23750225）<br> 尖沙嘴漆咸道南79號中國五礦大廈1樓<br> <br> d/	卓匯	（96361142）<br> 旺角花園街174號地下<br> <br> e/	JCSHOP	（31015033）	<br> 尖沙嘴海港城海洋中心3樓308號舖</p></body></html>