<html><header><meta charset="utf-8"><title>夏文投曼城艾帥氣頂</title></header><body><h1>夏文投曼城艾帥氣頂</h1><p>德國老將夏文最終放棄保頓而轉投曼城，保頓領隊艾拿廸斯目前對夏文嘅決定仍有怨言，因球隊好少有咁攞咗40萬鎊轉會費出嚟收購一個球員，估唔到夏文轉軚，搞到艾拿廸斯心情仲未平復，而且有啲唔服氣。以艾拿廸斯嘅簽人方式，真係好少會畀轉會費買一個球員，難怪佢心情咁差。</p></body></html>