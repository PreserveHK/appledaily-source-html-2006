<html><header><meta charset="utf-8"><title>負負能量</title></header><body><h1>負負能量</h1><p>今個星期真係悶熱到火都來，加上世界盃後遺症，一直都不能夠好好睡一覺，晚晚都發噩夢見到施丹用頭槌頂我，真係嚇鬼死。記得早前有朋友向我談及過發噩夢加上工作壓力大都係因為自身積存過多「負能量」，「負能量」係乜？朋友解說就係平時負面思想過多，而且不能夠將其釋放，就會儲存起來，平時衣着顏色過於深沉都會影響個人的「負能量」釋放。真唔真就不得而知喇，不過我就最喜歡深色Tee，而且最鍾情黑色OverSizeTee。上星期就入手咗一件全黑Devilock×NonNegativeTee，價錢都只係$480。Devilock一向愛用骷髏頭，夠晒HardCore同Underground，而屬於新品牌的NonNegative就用星星配上，骷髏頭加星星，即時大大減低晒Devilock的兇悍程度，仲講明「NonNegative」，睇怕件Tee都唔會幫我加強「負能量」啩。<br><br>ZABOOL(23116988)</p></body></html>