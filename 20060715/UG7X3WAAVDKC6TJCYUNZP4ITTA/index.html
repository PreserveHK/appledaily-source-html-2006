<html><header><meta charset="utf-8"><title>意國腳薩丁島叉電</title></header><body><h1>意國腳薩丁島叉電</h1><p>意大利眾國腳捧完世界盃後，暫時可以拋開煩惱去旅行，可能因為大部份人月底前要歸隊，所以唔可以去得遠。除咗隊長簡拿華路外，派路、廸羅斯、奧度、加度素同埋伊亞昆達等人都揀薩丁島叉電，簡直係「意大利國家隊集訓團」。球迷、記者又要追「星」，想唔熱鬧都唔得囉。</p></body></html>