<html><header><meta charset="utf-8"><title>701收料站：中信資源續有動作</title></header><body><h1>701收料站：中信資源續有動作</h1><p>海域集團（1220）同埋海域化工（2882）賬目事件搞咗幾日都未掂，而且愈搞愈大，股價亦跌足幾日。<br> 經紀黃話，兩隻股都係基金愛股，家陣情況未明好不妙，而投資者最關心，就係長期捧場嘅金手指會唔會沽貨走人。<br> 海域昨日跌20.47％，收1.01元。至於海域化工跌得仲勁，高達28.74％，收0.62元，兩股分佔港股20大跌幅頭兩位。<br> 另外，昨日大市雖然回落，但公布以7.6億元收購印尼油田的中信資源（1205）股價就企硬。經紀黃話，據芬佬所講，中信資源呢單交易只係初試牛刀，稍後陸續有油田收購行動，據講目標仲遠到哈薩克斯坦咁遠。<br> 中信資源昨日升3.68％，收1.41元，成交股數1730.8萬股，金額2405萬元。<br> 講到油田呢門生意，小初唔識唔敢亂講嘢，但傳聞收購size唔細，要講掂數應該唔容易，最好睇定啲先至決定落唔落注。<br> 慕容小初</p></body></html>