<html><header><meta charset="utf-8"><title>數字人生 - 彭浩翔</title></header><body><h1>數字人生 - 彭浩翔</h1><p>燒臘店內的真人真事，客人吃過飯，請店員結賬。<br>店員說：「呢位哥仔，開嚟『回歸』。」<br>客人：「咁即係幾多？」<br>店員：「『回歸』咪97囉。」<br>客人：「九十幾蚊？我搭枱咋喎。呢碟叉燒唔係我嘅喎。」<br>店員：「係？……唉……搞錯，哥仔開嚟『遊行』先真。」<br>客人：「即係點呀？」<br>店員：「減番碟叉燒，咪71囉。」<br>客人：「71咪又係回歸？」<br>店員：「唔係……97蚊先至係回歸，71蚊就係遊行。」<br>客人：「咁頭先嗰個師奶，開嚟你叫『運動』係……」<br>店員：「你有冇讀書嘅？『運動』咪54囉，77就『事變』，89係『民運』，64就『事件』。」<br>客人：「64唔係『慘劇』咩？」<br>店員：「8萬5就係『慘劇』，但燒味有幾何食到8萬幾蚊？」</p></body></html>