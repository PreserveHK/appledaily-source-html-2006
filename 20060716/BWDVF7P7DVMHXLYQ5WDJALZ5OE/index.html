<html><header><meta charset="utf-8"><title>今日開倉：$150對Puma抵到反轉</title></header><body><h1>今日開倉：$150對Puma抵到反轉</h1><p>好天買鞋、落雨買鞋、開心買鞋，唔開心都要買鞋！夏日炎炎，平時靚女們返工、返學成日都要着住幾寸高嘅高踭鞋，又或者薯Look皮鞋，鍾意着高貴靚鞋嘅女士們，係時候改一改着鞋習慣，來減少一下自己日常對美腿嘅負擔！今日介紹波鞋開倉，款式齊備兼且價錢低至半價，而且全店Puma鞋款一律$150！正式價廉物美夠晒大眾化，總有一對啱你心水！<br>記者：羅灝汶<br>攝影：陳陶鈞<br>Model：Katty、HidybySalvador</p><p>$450即時掃3對！</p><p>今日約咗兩位靚女去試鞋，最愛跳HipHop嘅DancerHidy就揀選了Puma經典名作Majesty，仲話最啱着嚟跳舞，二話不說就整咗個「倒豎葱」表演畀我哋睇，即時掌聲四起，原來Hidy男友都勁愛Puma鞋，貪Puma款式歷久不衰，跳起舞來夠晒型咁話喎。佢即時幫手入貨，一口氣買咗3對鞋，埋單都係$450，真係抵到爛！</p><p>炒鞋狂減大割引</p><p>講起籃球鞋又點可以唔提Jordan系列呢？今次開倉就有AJ7Olympic、AJ7black同AJ4白綠大減價，當中AJ7更加係原版、原色，市面難求！而且貨量每對都不過3對，有興趣朋友真係要排定隊喇！除咗AJ鞋之外，全場焦點割引就係Stussy×NikeCountForceHi別注版，分別有3種顏色，eBay依然企硬$3,500-$3,800，今日清貨價減至7折，只係$2,500，手快有手慢冇！</p><p>開倉資料：B23B（23668386）<br> 日期：即日至7月21日（3pm-10pm）<br> 地址：尖沙嘴嘉蘭圍5-11號地下21號舖</p></body></html>