<html><header><meta charset="utf-8"><title>甫士王：仔仔浪漫冇時停</title></header><body><h1>甫士王：仔仔浪漫冇時停</h1><p>周渝民（仔仔）同韓星朴恩惠喺偶像劇《深情密碼》入面有唔少感情戲，其中兩人一場喺雨中相擁嘅戲份拍得好浪漫感人。<br> 現實生活中，仔仔一樣好浪漫，成日喺傳媒面前公開表達佢對女友徐熙媛（大S）嘅愛慕，又話大S演技好，大前日係佢兩個拍拖兩周年紀念，仔仔特別去咗上海探拍緊劇嘅大S班，到咗第二日晏晝先返台，大S因為要做嘢冇去送仔仔機，就話覺得好遺憾。</p></body></html>