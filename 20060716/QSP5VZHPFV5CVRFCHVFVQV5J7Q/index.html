<html><header><meta charset="utf-8"><title>關你車事：《反斗車王》真車Show麥坤靈感源自GT40</title></header><body><h1>關你車事：《反斗車王》真車Show麥坤靈感源自GT40</h1><p>近日經常俾周遭愛車朋友盤問：「睇咗《反斗車王》未?我想問戲入面做THEKING嗰架係咩車嚟㗎?主角麥坤即係邊架車?仲有雷蒙望落好似架……」既然大家對戲內主角同戲外真車嘅關係咁有興趣，咁不如同大家玩個「誰是真車」競猜遊戲，睇吓邊個識得車多。<br>記者：黃婉冰</p><p>「閃電王」麥坤似福特跑車</p><p>雖然話係導演虛構出來，但我其實係超級跑車嘅變種，由車頭至車尾，我都似福特一代經典GT40，這部車其實係60年代跑車GT嘅現代版本。不過引擎方面就可能係Lola用嘅450匹引擎，直4Turbocharged，再加入特別設計嘅Intercooler，令我在戲內可以贏盡各大小賽事，而且有不凡的表現。</p><p>咪以為《反斗車王》入面每架車都係由導演虛構出嚟嘅動畫人物，查實戲入面每架車都係真有其車，而且有好多甚至係一代名車㖭，不如睇吓你得出幾多架？</p><p>初級組</p><p>1.1942年福特WillysMB</p><p>我就係第一個作標準化大規模生產嘅吉普車，為應付戰爭期間對吉普車的需求，後來福特車廠將我變成民用，做出一架同我一模一樣嘅FordGPW嘅JEEP。</p><p>2.1985年MackSuper-Liner</p><p>睇我咁大隻就知係大力士啦，350匹馬力、12前速波箱，閒閒哋都可以拖得郁幾十噸貨，好多美國貨櫃佬都好鍾意用我嚟拖櫃運貨㗎。</p><p>3.1960年福士Van</p><p>我家族一直到家陣都好赫赫有名，我個型號叫Type1，我有個孖生細佬叫Type2同Type3，以前成日俾人叫我做麵包車，外國啲人就鍾意叫我做「Microbus」。</p><p>4.1959年快意500</p><p>我喺1936面世，當年堪稱係唯一全體積最細嘅車仔，所以叫Topolino，意思係老鼠，當年面世，已經賣咗520,000架，到咗1955年，另一個新成員600就出世喇。</p><p>高級組</p><p>5.2002年保時捷Carrera911</p><p>到家陣我都仲係咁受人歡迎，而且個樣愈出愈流線㖭。我都好勁㗎，最高馬力有456匹，我家族仲有四驅版，而且每年都會有為我度身訂做嘅賽事舉行。</p><p>6.1951年HudsonHornet</p><p>我係NASCAR常客，裝上SuperSix底盤、145匹直6引擎，喺NASCAR中做出最多圈數，真係無「車」能及。52年就贏咗27場NASCARGrandNational賽事。</p><p>7.1949年MercuryCruiser</p><p>我出生於1949年，雖然我只得110匹馬力，但喺60年代，好多油脂仔都好鍾意幫我紋到一身熱火圖案，然後揸住我去追女仔，當年都備受追捧㗎。</p><p>8.1951年雪佛蘭Impalalowrider</p><p>50年代我曾被視為美國公民心目中最具威望嘅汽車之一，同時亦榮登全美汽車銷量冠軍。我家族有好多人，好似SportsCoupe、Convertible、SS（SuperSport）等。</p><p>「傳奇巨星」車王</p><p>唔好睇我咁科幻，其實我係30年前嘅設計，當年好多車為咗參加Nascar（美國全國運動汽車競賽協會）賽事，都會學我咁整隻咁巨型嘅定風翼，而我就曾經喺呢個比賽贏過8次咁多。</p><p>1970年普利茅斯Superbird</p><p>答案：</p><p>初級組	a－3,　b－1,　c－4,　d－2<br> 高級組	e－7,　f－5,　g－8,　h－6</p></body></html>