<html><header><meta charset="utf-8"><title>森美被K之女取代</title></header><body><h1>森美被K之女取代</h1><p>森美被商台勒令停工兩個月，連舞台劇《大煞風景》都要辭演，前晚該劇由陳奕迅（Eason）、彭敬慈及五歲半小演員吳柏霏等，在演藝學院成功演出首場，森美也有到場欣賞，但一見記者即透過大會表示不接受訪問。</p><p>舞台劇反映現實</p><p>原來森美的角色被稍為更改，並找來一位女孩子頂替，前晚完場後Eason接受訪問，問到可替森美可惜，他說：「𠵱家係另一種玩法啫。」至於替代森美的女角，Eason說：「佢進步好快，我哋一齊唱K識，佢唱歌好好聽，原來行外都有咁有才華嘅人。」<br> 至於舞台劇內容暴力，竟只限制六歲以下人士不准觀看，Eason說：「現實係好多呢啲嘢，我哋反映現實。」談到要打小朋友吳柏霏，Eason說：「佢阿媽叫我哋唔使就，大力啲冇所謂，但我哋都好錫住佢。」吳柏霏則表示被打根本不痛。<br> 採訪：張俊銘　攝影：葉君海</p></body></html>