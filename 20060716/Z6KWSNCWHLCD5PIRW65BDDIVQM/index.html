<html><header><meta charset="utf-8"><title>笑談男女之苦</title></header><body><h1>笑談男女之苦</h1><p>《女人唔易做》講女人不易為，提倡時代女性要自立自主，之後又有《男人之苦》講男人的困難，要為男人大平反。原來在蘇玉華眼中，男人的確苦，她說：「正所謂男兒有淚不輕彈，男人好多時有苦自己知，唔會同人講，又唔想畀人知，所以冇渠道去宣洩，而且男人天生喺社會上唔可以軟弱，要擔起頭家。」</p><p>扭轉傳統</p><p>傳統思想，男人是應該賺錢養妻活兒，女人要相夫教子，傳宗接代，蘇玉華覺得在21世紀，應該是反傳統的，她說：「我覺得可以調換角色，女人出去賺錢，男人可以洗衫煮飯湊仔，畀佢哋試吓做家務係乜嘢滋味，知道湊仔幾辛苦，咁樣就知道女人有幾唔易做。」蘇玉華眼中的女人，又是怎樣？她說：「呢個時代唔同，女人開始抬頭，好獨立，有經濟能力，又有學識，隨時可以取代男人，所以女人都有好大負擔，女人真係唔易做。」</p></body></html>