<html><header><meta charset="utf-8"><title>維拉孤寒班主惹叛變</title></header><body><h1>維拉孤寒班主惹叛變</h1><p>日前英傳媒話英超維拉班球員叛變，齊聲討孤寒主席艾利斯，話佢唔肯出錢買好手；但艾利斯即刻出嚟澄清話冇咁嘅事。點都好，艾利斯睇錢大過天，早前甚至有報道話佢連300鎊（約4千3百港元）嘅場地維修費都唔肯畀。既然維拉班波咁唔掂，班球員不如喺場上踢好啲波，等其他球會救好過。</p></body></html>