<html><header><meta charset="utf-8"><title>Stephy反電鈴木仁</title></header><body><h1>Stephy反電鈴木仁</h1><p>鄧麗欣（Stephy）、鈴木仁、黎耀祥和林敏驄及太太、兒子，昨日到屯門出席《愛夏日愛雪糕》活動，Stephy和鈴木仁在台上創作新款雪糕。</p><p>「方力申更好」</p><p>Stephy和靚仔鈴木仁合作也不擔心被電暈，她說：「我反電番佢，我今日OK。」不過她仍覺得緋聞男友方力申較鈴木仁好，她說：「兩個人有唔同嘅味道，方力申有種健康男孩味道，鈴木仁就好模特兒、好吸引到人嘅姿態，但係我都支持本地薑。如果我揀男朋友都唔揀日本人，怕溝通唔到。」<br> 穿黑色衫的鈴木仁手上塗了黑、白色指甲油，每隻手指更不同顏色和花紋，他透過繙譯說：「有贊助所以特別搽，其實我係第一次搽指甲油，都唔抗拒嘅，而且覺得好得意，如果有型仔嘅花紋可以再試。」<br> 採訪、攝影：王連連</p></body></html>