<html><header><meta charset="utf-8"><title>3香港愛9394</title></header><body><h1>3香港愛9394</h1><p>早年內地流行玩數字，用數字如1314代表「一生一世」向愛人表白，家吓3香港竟然借呢招嚟吸客。<br> 話說佢哋今日會推出一批「668」字頭嘅流動電話號碼，啲號碼個個都有意思，話適合唔同人嘅需要。<br> 例如好記嘅孖數碼66886688、順序串連嘅66812345；婦產科醫生喜歡多3字（多出生）；創業人士愛9394（搞三搞四，象徵業務不斷創新喎。咁都得？）；亦有人選擇用自己或家人的出生日期；而一啲特別組合如1314（一生一世）及3344（生生世世）最啱情侶選用。<br> 新客戶由今日起，喺3香港買機或帶機上台選用3G服務，就可以揀番個「668」字頭嘅流動電話號碼；你估「香港飲食」集團陳老闆會唔會訂一批送畀佢同聖安娜啲夥計用呢？</p></body></html>