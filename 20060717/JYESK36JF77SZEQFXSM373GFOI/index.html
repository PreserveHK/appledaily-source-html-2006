<html><header><meta charset="utf-8"><title>緬甸新首都夠霸氣</title></header><body><h1>緬甸新首都夠霸氣</h1><p>民主女鬥士昂山蘇姬祖國緬甸，現時首都係仰光（Yangon），當局已經將中部山區都市彬馬那（Pyinmana）行政中心，定為新首都，同時順手改埋名，叫奈比多（NayPyiTaw），解做「帝王之都」。軍政府早喺舊年11月，將行政中心搬到彬馬那，現時只等新憲法通過，「帝王之都」就正式成為首都，不過可能要等幾年，因為制憲工作有排搞，冇乜進展。<br> 新浪網</p></body></html>