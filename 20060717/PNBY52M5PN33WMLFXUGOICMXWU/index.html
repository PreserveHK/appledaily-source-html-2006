<html><header><meta charset="utf-8"><title>雲拿保斯義助英軍？</title></header><body><h1>雲拿保斯義助英軍？</h1><p>前英格蘭國家隊領隊雲拿保斯出嚟話，好想幫英軍主帥麥卡倫搞好國家隊，仲話唔需要有乜嘢銜頭，只係想出一分力。我求大俠並唔係想質疑雲拿保斯，但佢係超級大蠱惑，亦因為咁而不獲英足總繼續聘用。以麥卡倫𠵱家嘅功力，未必食得住佢，若然真係搵雲拿保斯幫手，我求大俠只能祝麥卡倫好運。</p></body></html>