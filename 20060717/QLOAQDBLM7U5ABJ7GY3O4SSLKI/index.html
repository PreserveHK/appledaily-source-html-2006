<html><header><meta charset="utf-8"><title>精選酒店級日本料理<br>自助餐即叫即煮</title></header><body><h1>精選酒店級日本料理<br>自助餐即叫即煮</h1><p>食「鹿悅日本餐廳」嘅自助午餐同晚餐，你可以自取鮮蝦西蘭花鮮奶、三度豆胡麻汁、蓮根味噌等頭盤包。又可以叫廚師即做即煮噃！海老天婦羅卷、銀鱈西京燒等任食唔嬲，肯定食到唔捨得走。</p><p>鹿悅（25847088）<br> 地址：灣仔港灣道1號君悅酒店M樓<br> 供應期：逢周六及周日<br> 收費：自助午餐成人$360，小童$270（12:00nn-2:30pm）；自助晚餐成人$460，小童$290（6:30pm-10:30pm）</p><p>喪食北海道海產</p><p>「稻菊」嘅北海道八爪魚薄切、幼秋刀魚刺身、生牡丹蝦刺身、厚岸蠔及原隻活海膽刺身等全部係新鮮正貨，深田敬師傅仲話：「每年仲夏，呢啲都係北海道最上乘嘅菜式，保證新鮮。」聽到未？如果你都本住不鮮不食呢個搵食宗旨，咁就有藉口撐吓場喇。</p><p>稻菊（27332933）<br> 地址：尖沙嘴麼地道69號帝苑酒店1樓</p><p>壽司套餐勁飽肚</p><p>壽司，入口涼快，飯粒晶瑩彈牙造型色彩斑斕，諗起就想食！壽司迷千祈咪錯過「嵯峨野」嘅壽司嘉年華套餐（每位$550），日本古代江戶及關西懷舊壽司、近年新興嘅火炙壽司，味道超正，除壽司外還有浸煮青菜、雜錦天婦羅等等美食，套餐勁豐富，食完包你痛快！</p><p>嵯峨野（23134215）<br> 地址：尖東麼地道72號香港日航酒店1樓</p></body></html>