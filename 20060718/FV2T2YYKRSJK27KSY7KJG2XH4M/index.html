<html><header><meta charset="utf-8"><title>豪送4部瘦身BB7130g　EDGE上網　爽！</title></header><body><h1>豪送4部瘦身BB7130g　EDGE上網　爽！</h1><p>喺屋企上網無乜特別要求，但求快啫！但如果拎出街邊搭車邊玩，除咗要快，更唔少得當然係芒夠Sharp之餘，機身仲愈細愈好啦！今日《蘋果》就聯同CSL送出4部好輕巧嘅EDGE手機BlackBerry7130g，連一個月基本台費畀讀者。只要睇咗內文介紹，答啱問題再Fax答案畀我哋，咁就有機會喇！<br>記者：陳國輝<br>攝影：伍慶泉</p><p>名額4個：</p><p>各得BlackBerry7130g手機連一個月$198台費，總值$15,544！</p><p>現時2G制式之中，仍然以EDGE嘅上網速度最快！當然，玩EDGE必須有合適嘅手機以及網絡商配合，先能夠發揮作用。呢款BB7130g屬於BB8700g以後，第二款EDGE手機，佢更勝師兄之處，在於體積、重量夠晒輕盈，拎上手成部2G機咁，好輕巧，加上CSL提供獨有EDGE服務，快速上網好Easy！</p><p>上網睇《蘋果》</p><p>今次BB7130g與CSL玩Crossover，特別提供咗幾項獨家服務，畀用家瀏覽新聞嗰陣更舒適。例如內置英國《路透社》以及《蘋果日報》嘅JAVA版新聞，特點係版位經重新設計之後，無論文字或圖片顯示，都Fit晒個芒，好處係唔只睇得舒服，更因飛走晒Flash等大容量Icon，令撈機速度更快㖭！而個芒本身亦配置測光系統，當你走到陽光較猛烈嘅環境下，個芒就會自動調至適合光度，咁就唔驚睇壞眼啦！</p><p>智能鍵盤快過手寫</p><p>BB710g比以往嘅BlackBerry機更纖細，受歡迎嘅主要原因除咗賣相夠掂外，更重要係採用智能鍵盤SureType輸入方式，寫Email肯定更快！所謂SureType，外形其實同普通Keypad差唔多，但係當寫訊息嗰陣，你只須輸入一個字母，手機就會幫你列出相關詞語，等你毋須逐粒字輸入；更正嘅係，手機仲內置學習模式，佢會幫你記錄日常輸入習慣，當日後再輸入同一個生字，手機即會自動顯示，用起嚟仲快過手寫。</p><p>Profile</p><p>處理器：IntelXScale312MHz<br> 記憶體：64MB<br> 制式：GSM四頻<br> 體積：114.5×56×18.4mm<br> 重量：120g<br> 主要功能：SureType鍵盤技術、EDGE、藍芽v2.0、MP3鈴聲、智能感光屏幕、瀏覽網頁、BlackBerryInternetService</p><p>遊戲篇</p><p>睇完介紹都未可以拎走部機㗎！再答啱以下3條簡單問題，並完成遊戲部份，咁就有機會喇！</p><p>問答題</p><p>1.BlackBerry7130g客戶，可配合CSL哪種獨有制式享用服務？<br> A.EDGE<br> B.3G<br> C.PushMail<br> <br> 2.上一款支援EDGE技術嘅BlackBerry手機叫咩型號？<br> A.BB7100g<br> B.BB8700g<br> C.BB8707g<br> <br> 3.BB7130g所採用嘅鍵盤輸入方式叫甚麼名稱？<br> A.SureType<br> B.QWERTY<br> C.Keyboard</p><p>估錯處</p><p>喺呢幅圖裏面，大家能否搵出邊幾個英文字母係放錯位置呢？請將錯處所屬按鍵數字填入表格內。<br> 提示：２個錯處</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭4名參加者各得到BlackBerry7130g手機一部連一個月$198台費。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及CSL員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。<br> <br> 得獎名單將於7月21日(星期五)於本版內公布</p></body></html>