<html><header><meta charset="utf-8"><title>高志森等足毛毛11年</title></header><body><h1>高志森等足毛毛11年</h1><p>香港中樂團噚日宣布委任毛舜筠（右二毛毛）做親子大使，遲啲佢仲會幫高志森（左三）嘅春天親子劇團演出「彈撥開懷篇」音樂會。毛舜筠話11年前已經同高志森簽好晒合約，準備演出舞台劇《我和春天有個約會》，點知突然有喜，惟有推咗，等到𠵱家先有機會合作。</p></body></html>