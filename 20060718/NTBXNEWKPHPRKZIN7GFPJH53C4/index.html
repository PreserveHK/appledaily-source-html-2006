<html><header><meta charset="utf-8"><title>摩登購物狂：NelNel話：着吊帶一定要襯貼身衫</title></header><body><h1>摩登購物狂：NelNel話：着吊帶一定要襯貼身衫</h1><p>日本brands今期興玩着吊帶（suspender），最易受日本影響的香港女生早就對這個潮流照單全收，不過吊帶實在有太多玩法，要型要中性要casual要可愛乜都得。記者給形象設計顧問張學潤（NelNel）看日本潮誌內㗎妹及街頭港女示範的吊帶服飾，佢話：「同日本女生相比，無論係氣質同sense，香港的女生都差得太遠啦。」今次就請佢畀啲專業意見拯救呢幾位出錯女生。<br>記者：黃藹瑩<br>攝影：黃子偉、陳盛臣、何家亮<br>Model：Dcky</p><p>街頭示範</p><p>Maggie<br> 邊度買：旺角<br> 幾多錢：百幾蚊<br> NelNel評語：「咁多個之中配襯得最OK的一個，本身件吊帶加西裝背心幾有型，好難出事。不過最弊係入面件Tee唔夠貼身兼太花，同件西裝背心好唔match。」</p><p>Emilie<br> 邊度買：日本<br> 幾多錢：唔記得<br> NelNel評語：「全個look都唔係太match，應該係件橫間條衫出咗事。橫間條衫好易着肥人，改着件貼身淨色衫會好啲。同埋佢亦唔應該着對黑色長襪，會映得雙腳粗。」</p><p>April<br> 邊度買：朋友送<br> 幾多錢：唔知<br> NelNel評語：「嘩……全個look都襯得好差，顏色唔襯，個袋又唔襯套衫，對鞋又好怪。最值得欣賞的地方係佢將兩條吊帶放低咗，係另一個幾有型的着法。」</p><p>Gigi<br> 邊度買：旺角<br> 幾多錢：百幾蚊<br> NelNel評語：「都一樣係好普通的襯法，可以話穩陣，但佢身形太矮小，條裙又太長，着番對高踭鞋會好啲。」</p><p>Janice<br> 邊度買：旺角<br> 幾多錢：二百蚊<br> NelNel評語：「配襯一般唔算突出，我覺得加些少飾物會令個look好睇啲sharp啲。紅色貼身衫配黑色吊帶對比太強烈，令個膊頭看似更圓更斜。」</p><p>配搭變奏</p><p>其實吊帶（suspender）並不是男性專用的衣飾，女性在自己的褲裙上亦都可配襯吊帶。經過演變及改造，現時不只有尼龍料，還有cotton料、皮同牛仔布等。</p><p>牛仔吊帶　最casual</p><p>牛仔吊帶褲絕對是初着吊帶者的入門。<br> 貼身米黃色人頭Tee$245（m）<br> 吊帶牛仔工人褲$328（p）</p><p>另配吊帶　最有型</p><p>在裙或褲上自己加吊帶，成個sharp晒。<br> 貼身黑色斑馬Tee<br> $179（t）<br> 藍色波點短褲$160（o）<br> 白色吊帶$98（a）</p><p>變種吊帶　最可愛</p><p>呢類吊帶已化身成裙或褲的一部份。<br> 白色吊帶泡泡裙　$190（h）<br> 貼身綠色閃領背心　$68（h）</p><p>（a）abroad銅鑼灣銅鑼坊46號舖（28339946）<br> （e）Eternal旺角瓊華中心U23號舖（31881063）<br> （h）TreasureHunt銅鑼灣銅鑼坊21號舖（36925479）<br> （l）LAMODECOLLECTION旺角瓊華中心223號舖（35831523）<br> （m）MADEINTHEEARTH銅鑼灣金百利167號舖（28811811）<br> （o）O'er銅鑼灣銅鑼坊58號舖（28777990）<br> （p）ppf旺角瓊華中心U08號舖（23848921）<br> （r）REACTCo.銅鑼灣銀座商場35A號舖（34286146）<br> （t）Twinkle銅鑼灣銅鑼坊56號舖（31025313）<br> （s）SOLVENCY旺角瓊華中心203號舖（23880083）</p></body></html>