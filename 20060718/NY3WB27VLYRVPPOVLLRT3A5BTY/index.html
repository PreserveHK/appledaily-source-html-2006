<html><header><meta charset="utf-8"><title>梅啟明養和官司未了</title></header><body><h1>梅啟明養和官司未了</h1><p>梅艷芳胞兄梅啟明早前入稟高等法院，指控養和醫院醫療失誤，導致阿梅死亡，向醫方索償達30億元。噚日院方申請剔除梅啟明嘅申索，司法常務官押後裁決。<br> 養和醫院代表律師話，梅啟明並非合法嘅遺產執行人，冇權作出索償申請，認為佢咁做係濫用法庭程序同無理纏擾，所以向法庭申請剔除佢嘅申索。<br> 案件編號：HCA57/06</p></body></html>