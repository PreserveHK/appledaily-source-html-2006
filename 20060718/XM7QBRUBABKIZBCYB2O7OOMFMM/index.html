<html><header><meta charset="utf-8"><title>影音試團：SONY新BRAVIA拉闊視覺</title></header><body><h1>影音試團：SONY新BRAVIA拉闊視覺</h1><p>沉靜一時影音場終於又有新血返，今次就由SONY首先推出多款影音產品，包括全新BRAVIALCDTV同後投電視，亦有DVD錄影機等，完全係一個AVShow！<br>記者：許福合</p><p>S200擺位彈性</p><p>喺AV場相當受歡迎嘅SONYBRAVIALCDTV，將會推出新系列S200，吋數由26"至46"，一如以往，新機強調用上新引擎，令畫面更逼真、色彩更真實等等，實際效果就留待各位落場試睇，筆者更為關心S200所採用Panel能有178度視覺效果，對位置唔多嘅用家，考慮位置就彈性得多。S200將會支援高清畫面，可接收1080i及720p，已設有HDMI介面及SRSTruSurroundXT音效，睇碟氣氛更為一流。</p><p>70"後投玩高清</p><p>想喺屋企整個巨型屏幕，後投電視亦係一個選擇，新BRAVIA中，同時亦公布有全新70"同60"SXRD後投電視，全面支援高清播放，支援1080i及p，解像度可達1,920×1,080，並配備有TV-Tuner，接駁介面齊全，包括2組HDMI、色差及PC輸入等。同場咁多靚電視，SONY亦推出RDR-HX720DVD錄影機配搭使用，內置硬碟容量為160GB，能錄影長達249小時，DVD錄影方面，支援DVD±R/W，加上多種編輯功能，非常實用。</p><p>查詢：SONY（23452966）</p></body></html>