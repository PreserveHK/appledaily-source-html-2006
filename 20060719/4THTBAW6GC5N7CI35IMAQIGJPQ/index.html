<html><header><meta charset="utf-8"><title>好想飛	日本:又鹹又甜嘴舔舔	京都好誘惑</title></header><body><h1>好想飛	日本:又鹹又甜嘴舔舔	京都好誘惑</h1><p>提起京都，畀面的就會話是個傳統名城；難聽點，就會話京都是塊「古舊老餅」。其實京都還未被城市化，不似東京那種倒模式發展，變成一個現代化城市。京都正好體現了日本傳統古典的一面，將一向優雅的風味保存下去，無論從哪個角度去欣賞，京都總會令遊人放鬆，讓你細味古典優雅的日本。記者、攝影：梁學文</p><p>睇文化遺產</p><p>去京都一定要到寺院參觀，正如去歐洲一定要去睇不同的教堂一樣。因為寺院同教堂，同樣代表着當地的文化和歷史。在京都參觀寺院，可以欣賞奇妙的建築之餘，更可以令心靈平靜。我由京都站出發，買了張京都觀光一日乘車券，就登上了巴士，先向3個世界遺產之一的金閣寺出發。<br> 金閣寺果然名不虛傳，真的是全寺也是金光閃閃，加上藍天白雲，構成一幅美麗的圖畫，讓我站在水平如鏡的池邊不願走。其實金閣寺原名叫做鹿苑寺，不過因為金光燦爛，來過金閣寺的人都只是記得這裏的金碧輝煌，於是就索性把它叫做金閣寺。這裏原為室町幕府第3代將軍足利義滿的別墅，後來將軍魂歸天國之後就改建成為現在的禪寺。可惜1950年的一場大火將整座金閣寺燒毀。55年重建後，只有鏡湖池一帶保留當年的風貌。</p><p>黑色銀閣寺　難得清靜　</p><p>去了金閣寺，少不得一訪銀閣寺。跟金閣寺不同，銀閣寺沒有金碧輝煌的裝飾，也沒有倒影，有的是一個佔地廣闊的庭園。銀閣寺已不是銀色，只是簡單的塗上一層黑漆，不過比金閣寺多了一點寧靜。我愛走在庭園之中，聽聽流水聲，再遠望京都的景色，身心恬靜得很。曾經到過歐洲不同的教堂，沒錯是有一份宏偉的感覺，不過怎也不及銀閣寺讓你感受到的平靜。<br> 必到的還有清水寺。清水寺臨山而建，走完整座寺院可以說行了半座山。整座寺院人流最多景色最靚的，肯定是有「清水舞台」之稱的本堂。大殿用139條木柱支撐，連半口釘也沒有，不過日日這麼多遊人在上面走了這麼多年，依然穩固。在這裏可以遠望整個京都。除了「清水舞台」出名之外，地主神社亦是求姻緣必到的地方，相傳只要閉上眼摸摸戀愛占卜石的一邊，再走到石頭對面摸摸，好姻緣就會到。我就喜歡到音羽之瀧排隊飲泉水，當地人話可以延年益壽。姑勿論泉水有沒有醫學作用，行了半日山，喝一口清涼的泉水，經已夠爽了。</p><p>掃兩大市場</p><p>錦市場是買手信必到的好地方，貨品樣樣齊，由食材到日式服裝都有，最緊要是夠平夠集中，一次過可以買齊要買的貨品。簡單點來說，錦市場是個亁淨的街市，超過100間的店舖任買。我比較饞嘴，所以賣炸物的汸臼庵就最吸引到我。汸臼庵有各種味道的炸魚餅，又有刨冰，不過要數最特別的是這裏的炸藕條。外形似薯條，但是味道就較特別，一啖咬落去外面脆入面爽，而且還有藕斷絲連的效果。</p><p>勁買減價貨</p><p>如果要掃平貨潮物，就要去寺町一帶。反正到錦市場都必定經過寺町，順道去掃貨喪買，肯定可以滿載而歸。特別是現在正值減價季節，大部份商店都是半價大割引，就算是夏季服裝，同樣有得減。</p><p>必買：一澤信三郎帆布袋</p><p>「一澤信三郎帆布」是必到的地方。當地人心目中，它的地位就等同LV，人人都會有個帆布袋。夏天還推出顏色鮮艷的布袋款，而且還可以訂製，仲揀選自己喜愛的布料顏色，自由配襯。</p><p>必食：甜而不膩黑豆糕</p><p>在銀閣寺前的店舖，有一家叫「丹波黑」的糕點店，賣的是黑豆糕，最大的賣點是這裏的老闆是畫家竹久夢二，一邊是賣畫，另一邊是賣糕點。賣糕點阿姐還會即場煎糕，見她用心又落力，我就試食了一點。這裏的黑豆糕甜而不膩，加上外面用了層牛奶煎封，份外香滑。</p><p>遊Guide</p><p>1.金閣寺<br> 交通：京都車站前搭100號洛巴士，約30分鐘到金閣寺道下車。<br> 入場費：400日圓<br> <br> 2.銀閣寺<br> 交通：在京都車站前搭100號洛巴士，約35分鐘到銀閣寺。<br> 入場費：500日圓<br> <br> 3.丹波黑<br> 地址：京都府京都市左京區銀閣寺町83<br> 電話：（81）75-7717345<br> <br> 4.一澤信三郎帆布<br> 地址：京都市東山區知恩院前上東側<br> 電話：（81）75-5410138<br> <br> 5.汸臼庵<br> 地址：京都市中京區錦小路通富小路西入</p><p>出門handbook</p><p>簽證：持特區護照或BNO均不用簽證到日本。<br> 查詢：25221184（日本駐港領事館）<br> 機票：因為京都無機場，須由香港先飛大阪，再轉車往京都。日本航空來回大阪，7日期價錢$3,850起。<br> 查詢：34291278（日航天地）<br> 鐵路：由大阪坐火車往京都最方便！<br> <br> 1.JR東海道本線<br> 票價：540日圓<br> <br> 2.阪急京都本線<br> 票價：390日圓<br> <br> 3.京阪本線<br> 票價：400日圓<br> <br> 貨幣：100日圓約兌6.8港元<br> 語言：日語，小量英語<br> 時差：較香港快1小時<br> 電壓：110V，兩平腳插座<br> 緊急聯絡電話：警察局110<br> 長途電話國家區碼：81<br> 有用網頁： http://www.jnto.go.jp/ </p><p>MyMemo</p><p>1.Daypass好抵買<br> 買張Daypass都係1,200日圓，就可以一日任搭市內交通工具，包括地鐵同巴士，連洛巴士線都用得，一日可以慳唔少，最緊要係方便唔使程程畀錢，都係大約70蚊港紙，勁抵！<br> <br> 2.地鐵烏丸線最方便<br> 如果要方便出入嘅地方住宿，首選係地鐵烏丸線，尤其係烏丸御池站，因為呢條線係接通南北西東4個方向，去邊都咁方便。<br> <br> 3.洛巴士觀光最方便<br> 洛巴士有3條主要路線，都係為遊客而設的。100、101、102，3條巴士線會圍住金銀閣寺同清水寺循環行駛，只要知道要去嘅方向，上車環市遊就最方便。</p><p>天氣預測</p><p>今日京都<br> 氣溫21-26℃<br> 濕度94％<br> <br> 明日<br> 氣溫21-26℃<br> 濕度92％<br> <br> 後日<br> 氣溫21-27℃<br> 濕度95％<br> <br> 3-5月：4月份有櫻花睇，清水寺、平安寺都係賞花好地方，平均氣溫約20℃。<br> 6-8月：7月有日本三大祭之一的祇園祭，亦有大減價，掃貨係時候。<br> 9-11月：秋天係到訪文化遺產嘅好時機，好多文化遺產只會喺呢段時間對外開放。<br> 12-2月：全年最凍嘅時候，一年一度嘅全體歌舞伎演員登台Show喺12月舉行。</p></body></html>