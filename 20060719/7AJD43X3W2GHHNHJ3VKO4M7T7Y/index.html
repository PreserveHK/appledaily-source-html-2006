<html><header><meta charset="utf-8"><title>　　唐唐背後伊人猛料 - 李八方</title></header><body><h1>　　唐唐背後伊人猛料 - 李八方</h1><p>唐唐上陣推銷銷售稅，立法會上坐喺唐唐後面嘅女子，特別省鏡同面善，佢就係「哥哥」張國榮嘅外甥女AyeshaMacpherson（麥嘉軒），伊人係本港四大會計師行之一畢馬威嘅香港稅務合夥人，畢馬威則係今次開徵商品及服務稅上畀意見政府嘅會計師行。<br> Ayesha除咗樣貌出眾，家庭背景都好勁，母親張綠萍曾經係消委會總幹事、父親則係前運輸司麥法誠，佢本身亦好本事，做到四大會計師行嘅高層，但聽聞仲係雲英未嫁，應該相當投入及醉心工作。<br> Ayesha曾經同孖生妹妹為「哥哥」打點身後事，並以外甥女身份扶靈，此外曝光機會唔多。不過，佢曾經多次喺英文報章發表署名文章，探討本港稅制問題。</p></body></html>