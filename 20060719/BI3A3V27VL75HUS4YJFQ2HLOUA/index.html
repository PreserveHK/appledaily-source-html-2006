<html><header><meta charset="utf-8"><title>4號黃瑩被冠蕩女冇有怕明搶青衣薛凱琪風頭</title></header><body><h1>4號黃瑩被冠蕩女冇有怕明搶青衣薛凱琪風頭</h1><p>無綫昨日安排候選港姐到尖沙嘴莎莎化妝品專門店拍攝片段，佳麗分成組進行護膚及美容測試，搶答有關問題爭出線，4號黃瑩對美容智識甚為豐富，為了贏取免費化妝品，幾乎每題都舉手搶答，最終以大勇姿態勝出，並帶挈同組隊員贏取獎品，明顯搶去「青衣薛凱琪」8號徐淑敏風頭。</p><p>「平均啲好」</p><p>徐淑敏昨日玩遊戲時表現失色，更顯得沒精打采，連找出剪指甲倒刺的工具都弄錯，事後她解釋說：「我鍾意化妝多啲，護膚心得比較少。」對於被黃瑩的突出表現搶去風頭，徐淑敏說：「唔介意，平均啲好。」<br> 黃瑩未參選港姐前的谷胸泳衣照近日再被刊登，還被賜「蕩女」稱號，黃瑩面對負面新聞冇有怕，還說：「相信蕩女唔會係一個港姐候選佳麗，而且之前好多新聞全部都唔係事實，冇乜影響。」<br> 採訪：卓寶花　攝影：仇志德</p></body></html>