<html><header><meta charset="utf-8"><title>　　泰昌老闆出書肥彭寫序助陣 - 李八方</title></header><body><h1>　　泰昌老闆出書肥彭寫序助陣 - 李八方</h1><p>曾令前任港督彭定康食指大動而一舉成名嘅泰昌蛋撻，老闆歐陽天閏夥拍集團式經營嘅股東，噚日喺觀塘開設第三間新店，佢仲話好快就喺澳門開第四間蛋撻舖。<br> 歐陽天閏秘製嘅蛋撻同沙翁，食到街知巷聞，唔多唔少都同肥彭食過之後嘅口碑有關。佢更加發行新書《蛋撻的故事》，講述佢同肥彭相識嘅經過，仲有研製各式特製食品嘅軼事，更首度公開絕密食譜。<br> 彭督幫佢嘅新書寫序，撰文「閱畢這書，你將知道一位極具經驗和創造性的麵包師如何滿足香港人的味蕾，即使德國前總理科爾等遍布世界各地的朋友也為其美食所著迷。」呢本48蚊嘅新書，今日率先喺香港書展發售，23日中午，歐陽天閏更加會親自到會展，為支持佢嘅fans簽名留念。</p></body></html>