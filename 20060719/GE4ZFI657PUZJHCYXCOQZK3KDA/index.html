<html><header><meta charset="utf-8"><title>摩登購物狂：撈底減價貨	着過冬</title></header><body><h1>摩登購物狂：撈底減價貨	着過冬</h1><p>風水佬係咪呃人10年8年我唔敢講，打扮裝身呢門學問，非要三五七載時日浸淫就絕對走唔甩。1年365日OL們日日裝身返工見客會男友同姊妹Social飲番杯食餐飯，成份糧一百巴仙攞晒去買衫都唔掂！太多衣服太少銀両，不如趁減價季度趁低吸納添置番些少新裝，做埋功課留意來季秋冬興乜，今夏衫買咗仲可以着到秋冬直落，才叫做至抵精明眼。<br>記者：吳小明<br>攝影：陳陶鈞<br>Model：Tina@StarzPeople<br>MakeUp&amp;Hair：EllyWong</p><p>Dolce&amp;Gabbana孖襟帥氣</p><p>亁濕褸、西裝外套呢類經典褸款乃秋冬必備，孖襟外套則較難搵。來季秋冬Dolce大量孖襟褸神氣「士帶佬」，襯西褲夠英、襯傘裙亦剛亦柔，也屬超值投資，趁減價搜刮到企理好樣孖襟款式，不妨仆槌去馬，孖襟褸講Cutting手工，貴少少過千元乃應份，否則着到斜骨歪膊，因小失大就無謂。</p><p>ChloeKeep住娃娃</p><p>純真飄逸的娃娃裝情調，來季仍然有態，繼續添食的首推Chloe。春夏娃娃裝通街都係，夏裝變秋裝話都無咁易，看Chloe貓行示範加件長袖Tee配深色絲襪，不費吹灰之力有辦你睇。</p><p>MarcJacobs淑女燈籠裙</p><p>上季秋冬燈籠裙成個波波形的線條成為大熱，尚且記憶猶新。闊別半截今季仍有Marc哥及聖羅蘭大師接力，泡袖短外套跟燈籠半截裙的夏日裝扮，只要內加一件長袖針織再配沉色絲襪，一身秋意立即上身。</p><p>MerciBeaucoup可愛短打</p><p>脫離Frapbois另立爐灶的Cutie型格派掌門人宇津木，新牌MerciBeaucoup有冬日可愛短打，示範夏日的花衣短褲如何派上用場，一言蔽之大玩Layer，短衫加長袖、短褲襯Legging，夏衣過冬又過骨。</p><p>配飾<br>Marni招牌大鏈</p><p>Marni的大塊頭飾物配件，從來是品牌成名焦點，難得坊間亦有陀地創作，神髓無十足都有九成，貪鮮平玩呢條屬必擸之列。</p><p>長頸鏈繼續嚟</p><p>幼腰帶立見腰線</p><p>夏裝<br>米通娃娃再添食</p><p>短打外套仍然興</p><p>Monotone恤衫長青</p><p>Shoplist：</p><p>（2）2%（25732209）銅鑼灣景隆街4號<br> （B）BabyJane（28907679）銅鑼灣百德新街50-56號地下ShopB<br> （F）發寶膠（25739368）銅鑼灣銀座商場8號舖<br> （J）JDC（25266816）中環德己立街10號地下<br> （K）F.C.K（28810276）銅鑼灣FashionIslandF8號舖<br> （P）Paddyfield（28826093）銅鑼灣金百利商場210號舖<br> （U）UpdateFashion（81096288）銅鑼灣渣甸街36號D1地下<br> （V）Vivayou（28081689）銅鑼灣百德新街42號A地下<br> （Z）Zara（25060070）銅鑼灣時代廣場313-316號舖<br> （ZU）Zucozz（25420800）中環德輔道中156號地下</p></body></html>