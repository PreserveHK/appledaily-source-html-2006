<html><header><meta charset="utf-8"><title>匯豐網上理財故障誤投資</title></header><body><h1>匯豐網上理財故障誤投資</h1><p>網上理財日漸流行，真金白銀的股票投資，更要爭分奪秒。滙豐銀行的網上平台被投訴早前發生故障及未能提供最新資料，令客戶「唔知價」，難以及時與正確作出投資決定，造成損失。<br> 讀者麥先生投訴，指滙豐的網上理財系統自5月中開始即出現異常。他說：「呢個聲稱係即時嘅報價系統，自5月中就有問題，提供嘅數據資料起碼遲30分鐘，叫我用啲舊報價點做投資決定？隨時會蝕錢㗎嘛！我已經寫電郵同打電話去銀行投訴，但到5月尾都未改善到！」</p><p>資訊間斷性緩慢</p><p>「我一直都用滙豐呢個網上理財嚟買賣股票，覺得幾方便。但係5月尾個系統就成日故障，提供唔到即時嘅報價，一個星期起碼有一兩次，股票嘅價位變化好快同好大，𠵱家冇足夠資訊，搞到我唔可以及時做到股票交易，造成損失，對我哋用呢個系統做股票買賣嘅客戶好唔公平！」<br> 滙豐銀行回覆本報時承認，有關的網上理財投資服務系統，曾發生故障。早前因第三者提供的「市場資訊」服務出現短暫故障，引致「網上理財」資訊服務出現間斷性緩慢，不過客戶仍然可透過「網上理財」進行股票買賣。有關部門已立即跟進事件，「市場資訊」服務已回復正常。<br> 至於「網上理財」的資訊服務受阻期間，滙豐銀行指客戶可透過電話投資服務及到各分行查詢股價或其他資訊。該行亦已就事件和「市場資訊」服務供應商作全面檢討，以防止再發生類似事故。<br> 檔案編號：0530001/0601027</p></body></html>