<html><header><meta charset="utf-8"><title>機場免稅店刁難買煙旅客</title></header><body><h1>機場免稅店刁難買煙旅客</h1><p>香煙一直是政府少數抽重稅的商品，所以市民往往把握外遊返港機會，購買免稅「便宜煙」以送禮自奉。但有市民投訴機場免稅店，以海關規定不准售「十包裝」香煙予港人為由，迫人購買較貴的「三包裝」。而香港海關強調，並無限制免稅店向入境旅客的售煙數量。<br> 「迫我</p><p>「迫我哋買貴煙」</p><p>讀者甄小姐投訴，指本月初與友人從菲律賓宿霧外遊返港，購煙時卻遭機場免稅店刁難。她說：「我哋4個人，返到香港機場，理論上可以買12包免稅煙。因為一條（十包裝）售價$110，三包裝就$36，每包要貴一蚊，於是我就想買十包裝，但係店方就拒絕，話海關規定，每人限買三包，同埋唔可以幾個人夾埋一齊買。」<br> 甄小姐認為此一規限無理。她說：「我哋唔可以一條條咁買，即係迫我哋買貴煙啫！我哋買煙嘅時候，4個人都有畀登機證畀店方檢查，證明可以買12包免稅煙，有乜理由唔畀我買一條喎！」<br> 經營機場出入境免稅店的天傳有限公司店務經理劉樹賢先生承認，店員按公司規定，只准向香港市民售賣三包裝香煙。他說：「海關規定市民回港時，只可帶60枝（即3包）免稅煙。為咗嚴格執行有關規定，所以每次只准一位香港市民購買一條『3包裝』嘅煙。因為『3包裝』嘅煙經過再包裝，所以售價同十包裝唔同。」檔案編號：0704037</p><p>話你知：海關無規定數量</p><p>香港海關強調，入境市民過關時「逐一計數」，不能將同伴免稅煙限額「加埋一齊」。若攜帶超過限額之免稅煙，最高可被罰款100萬及監禁兩年。發言人說：「市民離港24小時，每人可以帶60支免稅煙入境，超過就要課稅。如果發現帶超過60支煙入境，又刻意隱瞞或講大話，就會被罰款。但海關就冇規定免稅店賣煙畀入境旅客嘅數量。」</p></body></html>