<html><header><meta charset="utf-8"><title>實用Bible</title></header><body><h1>實用Bible</h1><p>一、得體LittleBlackDress<br>減價期間大家容易見獵心喜乜都買一餐，最容易買錯衫，多年經驗小記都跌過唔少寃枉錢。其實BacktoBasic，一條線條簡單得體大方的小黑裙，入得廳堂出得Office去得夜蒲，用途極廣，睇啱買多幾條都唔會嘥，擔保着嘅機會較任何花喱花碌項目都要多。</p><p>二、男裝白TankTop</p><p>男裝衫通常不在OL買衫考慮之列，但減價期間平通街，細碼男裝其實都啱大部份女仔。尤其帶Rock味的圖案長年興，襯細身西裝扮型，呢招學DiorHomme並唔只係男仔專利。</p><p>三、Skinny牛仔褲</p><p>BootCut牛仔褲興咗10年，可能你仍然未捨得投資一條過千元的SkinnyJeans，但KateMoss着咗Superfine成年，貼腳窄牛仍然狀態大勇。趁減價平平哋執番條，試吓全新Style未嘗不可。</p><p>四、Legging</p><p>夏裝變冬裝最易一着，就係着絲襪，指的當然是厚身實色絲襪，一襪兼備修飾及保暖功能，短褲迷你裙靠佢就順利過冬。這類廉價小物買多多都無有怕，長備不同顏色圖案可以方便襯衫，再Yeah一點可以將絲襪剪去腳踝以下部份，就變成一條有型Legging，唔使專登搵㖭。</p></body></html>