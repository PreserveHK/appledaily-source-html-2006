<html><header><meta charset="utf-8"><title>06書展1.2.3.現場直擊：書展狗仔隊直擊三梁教子</title></header><body><h1>06書展1.2.3.現場直擊：書展狗仔隊直擊三梁教子</h1><p>風氣問題，明知長龍墟冚人叠人，都要趁昨早書展甫開鑼逼住入才馨香！馨香當然不等於書香，近年更常聽人說真正好書之士，不屑這種沒啥品味的逛書展模式，索性不參與！其實真真正正愛書的話，形式還是其次，覓得好書才是重點。昨晨經驗雖依然是膊頭貼胸口，但我們三人狗仔隊仍然捉得住文化人梁文道、才女梁芷珊、仲有大學生梁嘉利，「三梁教子」下，誰說收穫沒意思？記者：馮敏兒、廖秀娟、杜慧妍<br>攝影：譚盈傑、陳偉強、楊錦文</p><p>Q1：瘋狂書展：最勁買或使過幾多？<br> Q2：今日使幾多？<br> Q3：推介Booth。</p><p>似足返屋企　梁文道</p><p>Q1：6千幾<br> Q2：１千左右啫<br> Q3：上書局，HardSell都係咁話<br> 被追嘅對象梁文道出現在會展大堂，他第一時間就衝去「上書局」檔口，啊！那不就是他和蔡東豪、蔡子強合作的新出版社嗎，他急不及待要做的事，原來是考察業務，睇吓自己的處女作《弱水三千──梁文道書話》擺成點，有無人大排長龍，需唔需要他坐館做生招牌……<br> 「我都差不多識晒幾個出版社的人。」在書展似足返屋企的梁文道，不但要做「推銷員」，還要搵好書、探老友。轉個身就到了次文化堂，堂主彭志銘當年那本搞笑《老懵董》記憶猶新。「聽講今年嘅搞笑程度高級啲，彭志銘搵嚟馬家輝出咗本《維園阿伯》，我當然要捧捧場喇！」城邦亦是他每年必到之選，不過大部份重點推介如余華、董啓章的書，他已經有了，反而他一看到利志達那本新書《60個創建單位》就眼前一亮，「這不是他在Jet雜誌寫的設計師文集嗎？我以前看過唔錯呀！當時真係想唔到他原來還有一手。」在明報出版社他又買了章詒和的《伶人往事》，「這本書值得買，她寫伶人的事迹不會一面倒悲情感性，還寫出他們的個人選擇問題。」一個箭步，又走到牛津大學出版社檔前，「牛津出書好有保證，我年年都去睇。年年這個時候都會出一本董橋的書，今年有《故事》我當然本本都要收藏！」還有李歐梵、韓江雪加鄒崇銘、陳冠中……死火，截稿喇！</p><p>MyChoice</p><p>《弱水三千──梁文道書話》梁文道<br> 出版：上書局（1D22）<br> 定價：$50<br> 梁文道每天總會看書3、4小時，下海之作正是他的書評集錄。</p><p>《故事》董橋<br> 出版：牛津大學出版社（1J23-27、1H24-28）<br> 定價：$98<br> 每個城市，都有無數的故事。董橋說，往事就如一齣齣的戲，幕啓幕落之間令人感到微茫的蒼涼。前塵的一點一滴，正好造就了這部共45篇的散文小品。</p><p>《維園阿伯之特區萬萬歲》馬家輝<br> 出版：次文化堂（1D19）<br> 定價：$55<br> 透過創作兩位維園阿伯的對談，月旦香港政人政事政情，是一部另類的口述歷史，也記錄大時代大都會的小巿民心聲，高呼「特區萬萬歲」。</p><p>《香港的鬱悶》<br> 韓江雪、鄒崇銘著；廖偉棠攝<br> 出版：牛津大學出版社（1J23-27、1H24-28）<br> 定價：$60<br> 現今香港30歲世代的心聲，本書的3位作者代表了新生代向50歲「嬰兒潮」出生的一代的全面挑戰和批判。</p><p>《標童話集1》楊學德<br> 出版：三聯（1J10）<br> 定價：$88<br> 漫畫家楊學德第2本漫畫作，梁文道在「阿德的內窺稜鏡」的序文中寫道：「切入香港的五臟六腑，平常埋藏在光鮮外皮底下的血肉一一翻出，無所遁形……。」</p><p>搵離婚方法　梁芷珊</p><p>Q1：04年拖個大篋掃到滿晒，使咗5千幾蚊<br> Q2：約$2,000<br> Q3：PageOne平時永無減價，呢個時候一定要掃<br> 才女梁芷珊今年書展沒有新作推出，以為她嫁了人、做了媽媽要「封筆」，原來她有更大的「新作」要推出。前幾天她為老公羅傑承的公司BMA成立出版社，這幾個月來她忙着為鄭伊健、周麗淇等大批歌手出新書，「我自己本書反而出唔切！」<br> 梁芷珊一直寫愛情小說，以前每年去書展也以愛情書為主要搜尋目標，但自從有了囡囡之後，她的搜尋目標便實際了許多，「愛情書已經好少買，要買就想買《50個最有創意的離婚方法》、《100個不被男友甩掉的方法》這類書，為寫書需要啫，當工具書咁用。做咗媽咪之後，反而成日想買啲有關健康嘅書，甚麼《維生素字典》、《健康食品100種》之類；我最喜歡買些PillsBook，講齊每種藥的特性，點食、幾時食呢啲藥最好，睇完好似已經好番冇晒病咁㗎！」梁芷珊說完也笑笑自己的「天真」睇書法，「不過香港唔多呢類書，希望喺書展可以買得到啦！」梁芷珊每晚睡前也必要看看書，她會為這個時候看的書細心挑選，「臨瞓前唔會睇太多字的書，通常會睇啲排版靚，或者設計書，《200個T-shirtLogo設計》，或者圖片多的消閒書，較啱心。」</p><p>MyChoice</p><p>《都市人養生檔案》張琛	<br> 出版：BMA出版社（1G15）<br> 定價：$48<br> 「呢個中醫師對中西醫學都有認識，又後生又靚女，圈中好多Artists都搵佢幫手，鄭伊健、林珊珊同我都係佢個客。」</p><p>《維他命大全》中國烹飪協會美食營養專業協會	<br> 出版：萬里（1J01）<br> 定價：$62.4	<br> 「呢類《維他命大全》最啱我。」</p><p>《ThePolaroidBook》	<br> 出版：Taschen（1E02-20、1F01-15）<br> 定價：$250.6<br> 「好得意，睇個包裝都想買，學吓一本書點樣present。」</p><p>偶像朝聖　梁嘉利</p><p>Q1：狂掃精品，試過行完出來，手上幾袋精品還多過原先想買的書！<br> Q2：約$300<br> Q3：PageOne難得有減價<br> 名人踩場當然有參考價值，但為發揮狗仔隊本色，睇睇家陣大學生買乜書都好噃。城大生梁嘉利（Sake）自初中以來每年都到書展掃貨：「以前細個都已經係自己出錢買書，一般都會花二、三百。好似今年，我買咗4本深雪嘅小說加食譜，本本都有折頭，總共都係300蚊左右，好抵。」一次買4本深雪，不用說，Sake必定是Fans：「我一直有追深雪嘅小說。喜歡佢與別不同嘅風格，有簡單細膩、亦有深沉神秘科幻。再版重出嘅《早餐Ｂ》、最新出嘅《女神門》都必入！」除此之外，就掃烹飪書：「蛋糕書係我嘅目標，當然要睇圖畫夠唔夠吸引啦。嘉出版嘅食譜圖輯好靚，可以睇到我口水都流埋！」<br> 除了娛樂消遣書，大學生當然還會買些參考書。PageOne更是她每年必逛的Booth：「皆因佢嘅書全場最貴，尤其Design、Art同建築書，本本都幾百元，佢哋每年都有個大減價攤位，可以執平書！」</p><p>MyChoice</p><p>《女神門》深雪<br> 出版：青馬文化（1M04-22、1N03-19）<br> 定價：$55<br> 雲睛小時因為意外而瞎了左眼，更被祭師取走左眼球作祭品。卻因而結識了她生命中唯一深愛的男人……</p><p>《第8號當舖》深雪<br> 出版：青馬文化（1M04-22、1N03-19）<br> 定價：$55<br> 這是一間與別不同的當舖，典當的不止是金銀珠寶、大屋樓契，而是一個人的四肢、內臟、運氣、際遇、快樂，以及靈魂。</p><p>《蛋糕話咁易》BowieYim<br> 出版：嘉出版（2C25-27、2B26-28）<br> 定價：$69<br> 作者Bowie曾在報章雜誌及電視節目中教授古巨基、鄭嘉穎等藝人做蛋糕。Sake推介：「圖靚，令人口水流，初哥都容易跟住做。」</p><p>必逛Booth<br>最長龍：搶張小嫻限量簽名本</p><p>張小嫻、深雪、林詠琛等的最新小說簽名本個個爭住搶，皆因每日限售100本，手慢點都買不到心頭好。<br> @皇冠（1D02-18,1E01-19）</p><p>最抵：必搶$3周董Poster</p><p>音樂CD每張$5起，楊丞琳、周董Poster統統只賣$3。質地較挺身的Poster都只售$10，激抵！<br> @現代音像（2E21-27）</p><p>學生折完再折</p><p>宮崎駿動畫出全彩色漫畫版，印刷精美，仲好有電影Feel。學生同長者卡持有人仲有高達75折優惠！<br> @萬里機構（1H02-14,1J01-13）</p><p>最多贈品：訂雜誌送護膚品</p><p>南華傳媒旗下的女性雜誌《Cosmopolitan》、《Cosmogirl》之類，訂閱半價兼大送贈品，每個訂閱送幾份護膚品，平均訂一年可得約$200贈品，有Neutrogena洗面膏面膜、32C面膜、MAC$500現金券，大受女士歡迎，一早排長龍掃貨，買書無咁積極。<br> @南華傳媒（2A33-39）</p><p>最索：售貨兩小花</p><p>好多人圍住台灣烹飪書檔口，原來有位靚女，我畀佢80分！<br> @人類文化事業（1M30）</p><p>Newsweek雜誌最上鏡售貨員Ming，佢嘅笑容令我簽咗個一年訂閱計劃！<br> @GlobalMag&amp;Press（HK）Ltd（2B22）</p><p>最罕：劉華珍品遺珠</p><p>展覽廳左邊角落的「藍藍的天」主打是《我們的海洋公園》圖冊，$80就買到，但原來櫃中留有30本劉德華簽名的版本，每本$500，要問才有㗎，總之全部收益都會捐去護豚基金做善事。<br> @藍藍的天（2A07）</p><p>最爆：７呎駐場吉祥物</p><p>火柴人是突破產品的靈魂人物，今年特製的7呎高巨型火柴人真身，將於每日下午4至8時都會駐場同你一齊揀書，仲任影唔嬲㖭！<br> @突破機構（2A02-08,2B01-07）</p><p>街坊　1粒鐘花1千</p></body></html>