<html><header><meta charset="utf-8"><title>熱辣周邊：2GB記憶棒有埋指紋鎖</title></header><body><h1>熱辣周邊：2GB記憶棒有埋指紋鎖</h1><p>時下Notebook潮興指紋辨別系統，皆因電腦跟工作同生活息息相關不可分割，好多個人資料及商業機密都會儲喺電腦內，防止資料外洩便成重要一環。<br>不過指紋辨識尚未算普及，好多新款Notebook硬件規格點勁都好，始終就係欠缺呢種防盜設計。水牛佬（buffalo）就針對呢點，推出USB用嘅外置式指紋鎖RUF2-FS系列，插入Notebook個USBPort，便可設計個人專屬嘅指紋戶口，要開啓特定資料便須原有人先得，做法跟內置指紋識別嘅Notebook一樣咁安全，而且準確度頗高，外人侵入成功率只係0.0001%，辨識率令人滿意。</p><p>4種容量最大達2GB</p><p>RUF2-FS系列更內置記憶體，由256MB至2GB共分4款型號，（最低256MB約港幣$780，最高2GB則約$3,179）將公司重要資料儲存入去，當一個獨立資料鎖都得，體積小巧方便攜帶，相信會幾受行政人員歡迎。<br> 記者：徐影龍</p><p>網址：buffalo.jp/products/new/2006/000224.html</p></body></html>