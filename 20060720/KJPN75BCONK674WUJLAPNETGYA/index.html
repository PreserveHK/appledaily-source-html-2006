<html><header><meta charset="utf-8"><title>梁伯韜唔玩長遠</title></header><body><h1>梁伯韜唔玩長遠</h1><p>投銀界老行尊梁伯韜話用90幾億買起小小超電盈嗰手貨，問十個人有十個都唔信佢會喺自己荷包攞錢出嚟買，以佢嘅精明，冇理由肯冒咁大風險，仲出到每股6蚊收購。所以個個都估，「每一個成功嘅收購，背後都有人支持」，更冇人會諗佢會長遠咁照顧電盈。<br> 噚日內地《第一財經日報》就有段報道講，梁伯韜或會出任內地第一隻產業基金──渤海產業基金嘅總裁，仲話基金發起人之一泰達控股透露，籌備組有意邀請佢㖭，但最終結果喺點就冇講。<br> 渤海產業基金係由國務院特批的首隻產業基金，發行規模達200億人民幣，據講，全國社保基金、國家開發銀行、中國人壽、中國郵儲、中銀投資及泰達控股，都為初期基金聯合發起人。後台咁勁，都咪話唔心動。</p></body></html>