<html><header><meta charset="utf-8"><title>機迷情報：鄭融現身撐《LocoRoco》</title></header><body><h1>機迷情報：鄭融現身撐《LocoRoco》</h1><p>踏入暑假，SCEH有一連串大搞作力谷PS2同PSP，首先搵嚟活力十足嘅鄭融，擔當新Game《LocoRoco》代言人，喺暑假嘅活動將現身做宣傳，仲會獻唱主題曲《想入非非》，SCEH更專登做咗個巨大版LocoRoco，跟鄭融同台演出，兩者喺形象上又真係幾襯咁喎！更值得留意嘅，係鄭融最新影集及MV，將會喺《PSP無線上網》度供PSP玩家下載，想先睹為快就要留意官方公布下載日期喇。<br><br>記者：徐影龍</p><p>買Game攞夏日精品</p><p>炎炎夏日，除咗匿喺屋企煲Game外，好多人都會出外遊出玩水一番，SCEH為訂製咗一堆PS2夏日精品送畀機迷；大家只須到PartnerShop度購買任何3款指定遊戲，就可獲得LocoRoco防曬雨傘、嗶波猴沙灘蓆或QuikSilver/Roxy靚Tee1件，就算只買1款Game，都有支PSP電筒原子筆送畀你，幾件精品都做得唔錯，值得收藏。</p><p>8款指定遊戲（購買其中3款便可）</p><p>《LocoRoco樂克樂克》<br> 《鐵拳DARKRESURRECTION》<br> 《RainWonderTrip》<br> 《捉猴啦：百萬猴軍勁爆大出擊》<br> 《XenosagaIII：AlsosprachZarathustra》<br> 《MotoGP》<br> 《BLEACHHEATTHESOUL3》<br> 《BOUNTYHOUNDS》</p></body></html>