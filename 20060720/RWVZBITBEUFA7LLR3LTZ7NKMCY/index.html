<html><header><meta charset="utf-8"><title>睇書喇，老友。：《AutoEXPRESS》Issue916　MINIGP終極喪改實錄</title></header><body><h1>睇書喇，老友。：《AutoEXPRESS》Issue916　MINIGP終極喪改實錄</h1><p>拆櫈換偈　444架賣清光<br>識我嘅人都知我一向只鍾情舊款Mini，對新款絕無興趣，但前幾日唔知邊個將本7月號《AutoExpress》放喺我枱面，唔覺意見到封面係架改裝MINIGP，又即管睇睇你改得有幾「終極」。拆走後排座位減磅、換裝一副有215匹馬力嘅Supercharged引擎、大包圍、尾翼、4幅式18吋胎軨、頭冚、跑車化懸掛，改到咁激，難怪記者都話用佢落Track玩可以去到勁高速。但最令我估唔到嘅係，咁改法都只係賣22,000英鎊，唔怪得444部配額「咋」一聲已經賣清光！</p><p>日本激試ColtRalliartVersionR</p><p>今期仲有日本激試三菱ColtRalliartVersionR，呢架打住激改旗號嘅車仔，以ColtCZT為藍圖，所用嘅係一台1,500c.c.、馬力有152匹嘅SuperchargedMIVEC引擎，連試過車嘅記者都話加速夠爽快，掟彎更加比CZT優勝。最後記得睇埋3架歐洲開篷車仔大比拼，雷諾MeganeC-C、標致307CC、VauxhallAstra，記者逐架講出好與壞，寫得都幾詳盡㗎!<br> <br> 記者：黃婉冰<br> 攝影：周旭文</p></body></html>