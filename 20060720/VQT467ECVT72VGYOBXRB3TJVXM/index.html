<html><header><meta charset="utf-8"><title>701收料站：大昌微線好鑊氣</title></header><body><h1>701收料站：大昌微線好鑊氣</h1><p>工業股陸續報佳績，除咗噚日提過嘅愛高（328）之外，上周一經紀黃品題可以炒業績的大昌微線（567），所公布的業績果然勁抽，股價即時急升32.35％，收1.35元，升上10多年來的新高。<br> 大昌微線截至今年3月年度盈利有1.09億元，由虧轉盈，末期息3仙。隻股嘅成交亦一改先前的疏落，昨日成交股數高達4879萬股，金額6520萬元，鑊氣十足。<br> 不過，有一點小初唔多明白，既然大昌微線業績大家一早估到好掂，點解有位主要股東早排一直係咁沽貨？<br> 經紀黃話，有時玩股票就係咁奇妙，如果批貨冇人沽出，隻股反而唔會升。佢反問小初，點解唔諗吓係乜嘢人接咗主要股東批貨，令股價可以愈升愈有？<br> 另外，二三線濠賭股黃金集團（1031）昨日停牌，表示有主要股東提出全面收購。但經紀陳收到風則話今次主要係大股東想增持，但全購價同現價相差唔大，小股東可能冇乜着數。<br> 慕容小初</p></body></html>