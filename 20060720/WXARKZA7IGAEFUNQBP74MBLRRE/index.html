<html><header><meta charset="utf-8"><title>麥包仔女英文講秘密</title></header><body><h1>麥包仔女英文講秘密</h1><p>麥包麥長青噚日帶埋六歲大嘅女兒同三歲半嘅囝囝，去咗灣仔會展擔任書展一個兒童圖書嘅嘉賓，麥包話個女今年升讀小一，學費、校車書簿計埋條數支出好大，大歎做家長唔容易。不過為咗仔女着想，麥包寧願畀多筆錢，安排兩個小朋友上英文班，估唔到𠵱家兩姊弟連講秘密都用埋英文㖭。</p></body></html>