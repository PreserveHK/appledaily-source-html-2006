<html><header><meta charset="utf-8"><title>杜汶澤闖韓電影節</title></header><body><h1>杜汶澤闖韓電影節</h1><p>韓國嘅富川市最近舉行緊國際電影節，杜汶澤監製兼主演嘅電影《伊莎貝拉》獲選為電影節閉幕電影，噚日佢仲親身飛抵當地宣傳。阿澤話自己睇過好多韓片，當中最鍾意就係《原罪犯》入面嘅崔岷植，即係01年同張栢芝合演過電影《白蘭》嗰個。阿澤話覺得對方係全亞洲最有魅力嘅男星㖭！</p></body></html>