<html><header><meta charset="utf-8"><title>國際視野：想得透不愁無大茶飯</title></header><body><h1>國際視野：想得透不愁無大茶飯</h1><p>聯儲局主席伯南克果然從善如流，冠一在Ben哥向參議院銀行委員會班「大老爺」作證前慌忙授予「錦囊」，點醒佢謂：橫掂都係咯，應知點做啦！（見7月19日「人情練達即權謀」欄內文）<br> 都話Ben哥坐得這個位，雖然是學院派，但卻並非如外界指摘般窩囊，只是有心人或無料人利用其一言一語胡亂詮釋，其目的已不言而喻吧！汝等可有聽清楚伯南克前日在國會作證時之供詞？</p><p>Ben哥真係好嘢</p><p>在生產物價指數（PPI）按年上到4.9%、核心消費物價指數頭半年飆升3%（按年）、儲局用作衡量通脹標準的核心個人消費開支（corePCE）物價過去3個月也上升2.9%，全部偏離決策者心目中可忍受範圍上限甚遠，伯南克居然除去「通脹鬥士」面紗，改為睇番經濟，一句moderationofUSeconomyunderway，所以notliftingborrowingcosttoofar。即暗示加息或暫停，不無令市場表現熱烈歡迎的反應，Ben哥真係好嘢！<br> 瞧瞧華爾街3大指數前日分別勁升1.83%至1.96%不等，帶動歐洲股市同日狂升，3雄也升1.69%至2.64%不等，本欄忠實讀者或擁躉們有無趁低吸納，執番啲平貨呀？<br> 其實最開心的要算求仁得仁的大鱷，昨日「營造氣氛引君入甕」欄內已指出，成個格局是想盡收天下「兵器」（環球股市），甚麼盈警僅屬用作怕嚇你唔死的幌子而已，想想為甚麼股市跌時彈出未如理想數字，個市升時卻火上加油，件件盤數靚到痹，真是如斯巧合？<br> 這次轉角市，相信只有冠一的fan屎才敢sticktheneckout，所以錢抵你哋賺嘅！<br> 你估筆者身在異鄉還不忘連番強調：「想得透，不愁無大茶飯」乃信口開河乎？請記住，你們才是區區的衣食父母?!<br> 王冠一</p></body></html>