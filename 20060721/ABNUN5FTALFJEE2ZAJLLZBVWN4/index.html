<html><header><meta charset="utf-8"><title>國米新戰衣等冠軍標記</title></header><body><h1>國米新戰衣等冠軍標記</h1><p>據意大利傳媒講，國際米蘭下個禮拜會獲補頒05至06年意甲聯冠軍，班主莫拉堤多年嚟望穿秋水，無非想攞呢個錦標，如果消息屬實，對佢嚟講自然係飲得杯落。呢個老闆好心急，已叫下屬重新設計來季件新戰衣，將本來印有意大利盃標記個位留空，「虛位以待」等擺個聯賽冠軍標記，認真架勢。</p></body></html>