<html><header><meta charset="utf-8"><title>撩Fans水著入場<br>草蜢泳褲紅館騷鼻血狂流</title></header><body><h1>撩Fans水著入場<br>草蜢泳褲紅館騷鼻血狂流</h1><p>草蜢繼去年妖爆紅館後，為求滿足飢渴的歌迷，將於下月29日再次於紅館開派對，三子昨日率先以激凸泳褲look舉行記者會，更安排比堅尼女郎陪襯，草蜢呼籲大家以泳裝入場，務求全場索到流鼻血。</p><p>草蜢06演唱會記者會昨日假海景嘉福酒店舉行，大會特別邀請草蜢數十位fans入場見證盛會，草蜢於小朋友鼓聲中以激凸泳褲look出場，當中以蔡一傑最為性感，大方展露六嚿腹肌，引得fans上前拍照。</p><p>左擁右抱</p><p>曾任有線成人台CatGirl的MayWong與一眾火辣比堅尼女郎上台餵草蜢食提子，剛為人父的蔡一智即笑說：「有密使喺度，唔方便。」不過擺甫士影相時，他也左擁右抱攬女郎纖腰，連已婚的蘇志威（阿細）也不例外。<br> 草蜢於台上呼籲大家要像性感女郎般，穿泳衣睇騷，而原定宣布的三場演唱會，被贊助商銀河娛樂高層呂先生爆響口說「六場演唱會成功」，事後阿細叮囑歌迷要趁早買飛，免得等加開而錯失入場機會，至於有否邀請嘉賓，阿智說：「睇我哋都唔夠睇，過去十幾年惟獨我哋唔請嘉賓。」<br> 阿智直言今次要將紅館變成南灣海灘，他們不擔心穿泳褲演出時走光，皆因泳褲非常緊身，問到開騷會否穿更細條泳褲？傑仔說：「今次係前菜，或者都會，不過草蜢係緊貼潮流。」蔡一傑更表示不介意fans被他的腹肌吸引而抽水，阿細近日則以三項鐵人的項目來操弗自己，跑步游水兼由將軍澳踩單車到飛鵝山。</p><p>安排捐血</p><p>蔡一傑透露演出實行令觀眾流鼻血，但他更期望觀眾反過來令他們流鼻血，身旁阿智笑言會安排紅十字會於會場安排捐血，今次將會是06年流鼻血演唱會。<br> 採訪：馬建華　攝影：陳俊強</p></body></html>