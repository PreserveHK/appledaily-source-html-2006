<html><header><meta charset="utf-8"><title>摩登購物狂：日本潮牌1折起　Fans嗌筍　先搶BEAMS</title></header><body><h1>摩登購物狂：日本潮牌1折起　Fans嗌筍　先搶BEAMS</h1><p>有人說排隊是香港的特色，你又可知我們為甚麼會排隊呢？只因我們喜歡消費又有禮貌，特別係買筍嘢。今趟日本潮服水貨店反擊老翻，挑戰專門店，所有潮人喜歡的日本潮牌如X-Girl、Ape、BEAMS、美國街牌SUPREME……　都以1折起發售，$49有個BEAMS布袋、$99有條X-Girl裙、$128有件SUPREME背心，再數$280買到件猿人衫，你話，唔早啲排點買到！<br>記者：陸伊琳<br>攝影：黃子偉、陸伊琳<br>模特兒：Dicky</p><p>女生掃貨首選BEAMS</p><p>今次減價男女裝都有，女仔較着數，買件男裝細碼啲便可穿上，至於真真正正有女裝款的品牌有BEAMS背心、牛仔恤、X-Girl連身裙、日版PaulSmithTee、BapePrintTee等等，其中以BEAMS的貨品居多，一件衫最平$100有交易，BEAMS迷又點會忍得手！<br> <br> BEAMS<br> 牛仔恤<br> 原價$680<br> 特價$200<br> <br> BEAMS<br> 波點背心<br> 原價$380<br> 特價$100</p><p>X-Girls打獵OnePiece裙<br> 原價$880<br> 特價$99<br> （限量2條）</p><p>日本潮迷話抵</p><p>今日着乜：BEAMSTee$380，香港買。<br> 喜歡品牌：BEAMS、Ape、Porter<br> 點解鍾意：潮流興，個款又型。<br> 每月花費在這些品牌：約$1,000<br> 點睇1折：一定會去超超，就算是上一季的，都好抵買。</p><p>今日着乜：X-Girl背心價錢約$500，香港買。<br> 喜歡品牌：X-Girl、TsumoriChisato、asknowasdebase<br> 點解鍾意：個款靚，剪裁及質地都好好。<br> 每月花費在這些品牌：約$4,000<br> 點睇1折：去睇吓有乜X-Girl貨品，不過驚要排好耐隊。</p><p>今日着乜：BapeTee價錢$680，香港買。<br> 喜歡品牌：猿人、NumberNine、SUPREME<br> 點解鍾意：日本街牌都好型，又夠In。<br> 每月花費在這些品牌：約$2,000<br> 點睇1折：二百幾元有件猿人衫，咁平？</p><p>今日着乜：猿人MiloTee約¥8,000，日本買。<br> 喜歡品牌：猿人、HYOMA、CABANEdeZUCCa<br> 點解鍾意：多明星着，夠潮，質地又好。<br> 每月花費在這些品牌：約$3,000<br> 點睇1折：的確好平，不過我好怕逼。</p><p>男生搶！$128件SUPREME</p><p>至於男仔方面，選擇亦很多，有勁潮的SUPREME、Ape、日版POLO、日本街版AG、亦有專出電影Tee的Dragonfly等等，一件衫平日要一千幾百，𠵱家最平$50就有交易，自己掃開貨，買多件來送畀男朋友也不錯。</p><p>Dream（21111176）<br> 地址：旺角潮流特區地庫B29店<br> 營業時間：下午1時至晚上11時<br> 減價日期：今日起至7月23日</p></body></html>