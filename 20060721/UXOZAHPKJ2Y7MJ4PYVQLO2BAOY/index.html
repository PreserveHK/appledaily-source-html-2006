<html><header><meta charset="utf-8"><title>火辣歌劇奉旨攬Kelly<br>小春磨肉女High到震</title></header><body><h1>火辣歌劇奉旨攬Kelly<br>小春磨肉女High到震</h1><p>陳小春與陳慧琳（Kelly）前晚演出壓軸《拉闊演奏廳》，小春表演的爭女環節色情與暴力兼備，他分別與Kelly及性感女舞蹈員跳辣身舞，還大玩人肉三文治，興奮得出現生理反應的小春，事後大讚舞蹈員比Kelly更性感。</p><p>陳小春與陳慧琳前晚在九龍灣展貿中心為《拉闊演奏廳》演出，二人以音樂劇形式又唱又跳，小春演出的個人環節既暴力又色情，扮演無名青年的他，回憶與人爭女的情景時，一名火辣女舞蹈員即穿着bratop及內褲出場，其後小春為爭女開槍殺人，結果他輸了後只能看着屏幕播放的男女做愛影像，生氣的他其後再拿槍亂射，性感女舞蹈員最終被殺。</p><p>甩嘴失威</p><p>至於Kelly則扮演一個寂寞的大明星，演到夢見汪明荃的部份時，阿姐即出場與她合唱，現場歌迷反應熱烈。其後小春與Kelly兩個落寞人相遇，前者唱《她比我醜》時幾乎全程甩嘴，Kelly則穿上如女巫般的黑色膠衣唱《似火探戈》，後來二人大跳貼身舞，小春替Kelly除衫時因不敢觸碰她，顯得雞手鴨腳。至安哥部份，二人帶着全部舞蹈員上台，小春情緒高漲得與兩名性感舞蹈員跳辣身舞，大玩人肉三文治時，更興奮得出現生理反應。</p><p>傷尾龍骨</p><p>事後問小春是否不敢摸Kelly時，他說：「唔係，點到即止啫，唔應該下下掂住嘅，其實我上到台見到佢，已經忍唔住想掂佢，後來覺得做手形好睇啲。」問他對Kelly有何感覺？小春說：「吞啖口水囉，但高攀唔上。」Kelly是否性感？他說：「啲dancer仲sexy過Kelly。」<br> 小春又透露在爭女廝殺環節中要拖行一個人，綵排時因此扭傷，他說：「扭親尾龍骨最尾嗰截，即係隻『眼』上面，我貼咗止痛貼，隻眼都澀澀哋，聽日先決定睇唔睇醫生。」<br> 採訪：胡比　攝影：陳順禎</p></body></html>