<html><header><meta charset="utf-8"><title>小舒寧咸做兩年「水兵」</title></header><body><h1>小舒寧咸做兩年「水兵」</h1><p>「長青樹」舒寧咸個仔查理雖然失意於葉士域治，但18歲嘅佢以試腳身份，跟水晶宮到美國集訓期間表現神勇，已獲得兩年合約，總算無丟佢爸爸架。據舒寧咸講，查理好多地方同佢相似，好希望同場較量。雖然一個踢英超、一個踢英冠，我求大俠都希望有機會喺盃賽睇呢對父子兵對陣。</p></body></html>