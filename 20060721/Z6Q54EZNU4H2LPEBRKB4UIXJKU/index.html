<html><header><meta charset="utf-8"><title>城城自爆裸睡跳出街</title></header><body><h1>城城自爆裸睡跳出街</h1><p>郭富城昨日在灣仔小美工作室綵排網上行LOVEMUSIC06巡迴演-MOOV歌舞會。成為壓軸歌手的城城，會在歌舞會上連續30分鐘不停跳舞，並穿上睡衣出場，但城城說：「我係男仔，平時瞓覺鍾意赤裸，返屋企係私人空間，可以解除束縛，今次歌舞會特別設計嘅睡衣，concept就好似我在睡夢中醒咗，由屋企跳到出街。」</p><p>唔怕鬥SE7EN</p><p>歌舞會其中一個演出單位是來自韓國的SE7EN，跟郭富城一樣以勁歌熱舞為賣點，問城城怕不怕貨比貨，他說：「係一個交流，我記得有次我去台灣佢（SE7EN）經理人過嚟介紹仲送咗本寫真集同隻碟畀我，仲話佢好鍾意我，之後我有聽佢的歌，唱得幾好。我同佢個風格唔同，佢同阿Rain差唔多，有機會可以合作，睇公司安排。」<br> 採訪、攝影：楊潔雯</p></body></html>