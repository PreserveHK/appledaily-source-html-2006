<html><header><meta charset="utf-8"><title>抵買二手盤：買易手Presage送7張海洋公園門票</title></header><body><h1>抵買二手盤：買易手Presage送7張海洋公園門票</h1><p>大昌行易手車喺今、明兩日，在鴨脷洲大昌行汽車服務中心舉行「優質多用途車展」，場內展出多款MPV供選購，其中以1部2005年日產Presage料齊價平最吸引；另在車展期內買MPV，可獲贈相等所買車輛座位數目的海洋公園門票，試車更可獲Haagen-Dazs雪糕券1張，真吸引。<br>記者：鄭達基<br>攝影：陳陶鈞</p><p>本田Stepwgn　雙天窗皮椅煞食</p><p>縱使Stepwgn已轉新款，但上一代型號在二手市場仍大賣，這跟它樣靚設備齊有莫大關係。呢部2004年米色Stepwgn，有齊雙天窗和皮椅，0手車之餘，行車里數也僅為13,992公里，牌費至9月底才夠期，諗得過！<br> 當年車價：$241,880　　<br> 二手叫價：$148,000</p><p>日產Presage　料齊叫價19萬</p><p>買MPV要豪，首選是呢部2005年黑色日產Presage，雖然沒有真皮座椅，但勝在有電趟門、恒溫冷氣及半皮半桃木軚環等豪華配備，加埋闊落車廂空間，乘坐感不俗；另外，2.5公升引擎和僅4,986km的行車里數，也是賣點之一，只可惜牌費剛剛到期。<br> 當年車價：$233,800<br> 二手叫價：$183,000</p><p>奧廸A４Turbo偈好玩</p><p>唔揀MPV揀豪華房車也有好選擇，2005年製灰色A41.8T，不但是轉了款的新Look，車廂設備也齊全，甚麼電動皮椅、高級音響跟恒溫冷氣，也可在車上找得到；最吸引是那台1.8公升Turbo偈，及只有9,412km的行車里數。<br> 當年車價：$326,300<br> 二手叫價：$278,000</p><p>大昌行易手車「優質多用途車展」<br> 地址：鴨脷洲利南道111號<br> 電話：22621118</p></body></html>