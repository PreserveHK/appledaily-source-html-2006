<html><header><meta charset="utf-8"><title>貓之回歸：HelloKitty再吸水	入私竇必上太空船</title></header><body><h1>貓之回歸：HelloKitty再吸水	入私竇必上太空船</h1><p>真係唔知點解一隻冇嘴的貓咪HelloKitty可以令到咁多女生瘋狂？香港的女生同日本的女生不遑多讓，只要Kitty一出，就自然會一窩蜂仆到去搶，難怪所有商品或者服務品牌，就連軟硬二人都要同佢搞吓crossover，因為呢隻小貓就好似海綿一樣吸水力超強。撞正呢個7月尾，若然閣下唔愛Kitty小姐的話，就請盡快離開香港避一避，因為香港潮界正被HelloKitty幾隊大軍佔領，面臨淪陷……<br>記者：黃藹瑩<br>攝影：何家亮<br>Model：Ruby、Bonnie（Salvador）</p><p>1SecretHouse前園<br>解構HelloKittySecretHouse</p><p>任何女生一走入HelloKittySecretHouse，預計反應應該都會跟2位model一樣，大叫：「嘩！好得意呀！」咁多女生都對呢隻冇嘴巴的HelloKitty鍾愛得瘋狂，但你又究竟鍾意佢啲乜？你知佢嘅嘢又知幾多？由Sanrio主理，在下星期四起開放的HelloKittySecretHouse私竇，內裏共分10個主要的部份，有齊前院、客廳、閣樓、衣帽間、廚房、書房同睡房等。總之，呢間屋同富豪的屋企拍得住，入面一樣咁多間隔、一樣有咁多收藏品。</p><p>2SecretHouse客廳與廚房</p><p>3SecretHouse音樂室</p><p>4SecretHouse動畫劇院</p><p>５．必到Kitty睡房</p><p>SecretHouse的最後一Part，也即係Kitty睡房同書房反而係全個展覽的戲肉，因為好多由日本運過來的Kitty搪瓷、Kitty媽山口裕子小姐親手做的Kitty公仔都可以喺呢度見到，真正冧Kitty的fans嚟到呢度一定有破櫃搶貓的衝動。而書房的另一個吸引之處正是書櫃後的隱藏機關，推開發現書房後別有洞天，Kitty的蘋果太空船正等緊你同艙內的牛頓Kitty合照兼一飛沖天！</p><p>官方出品</p><p>乘字出品<br>SalonBoxset</p><p>9月PSGroup首間HelloKitty主題髮廊登陸，推出HelloKittyCrossoverBoxset，全球限量800套，內有7件精品包括2對髮夾、1隻手鐲及2條電話掛繩。（查詢：29150011）</p><p>Kitty首飾</p><p>周生生最近推出2個首飾系列HelloKittyMonogram同HelloKittyApple，HelloKitty吊墜約$900、手鏈約$2,470。（查詢：21923123）</p><p>M記x軟硬</p><p>M記聯同軟硬二人一齊出crossover，付出$300便可於麥當勞餐廳訂購原價$337的KittyBrick限量套裝。（查詢：28807300）</p><p>地鐵送印章</p><p>即日起至9月1日，只要你搭地鐵10程，就可以加$5換HelloKitty印章1個，每個印章都以唔同香港地標做主題，下個星期將會係尖沙嘴鐘樓。（查詢：www.mtr.com.hk)</p><p>HelloKittySecretHouse展覽</p><p>時間：7月27日至8月18日<br> 地點：九龍灣國際展貿中心<br> 票價：標準票$60、優惠票$30（11歲或以下小童）<br> <br> 購票方法：<br> 1.網上訂購www.hellokittysecrethouse.com<br> 2.即日門票於會場發售</p></body></html>