<html><header><meta charset="utf-8"><title>白銀炒賣熱　近年價格升三倍多</title></header><body><h1>白銀炒賣熱　近年價格升三倍多</h1><p>白銀價格近年持續高企，香港投資者學會主席譚紹興指出，白銀價格主要跟隨黃金價格波動，而炒賣白銀熱潮可由01年說起。「喺八十年代曾經同索羅斯（著名國際炒家）做過拍檔嘅JameRogers，突然喺99至00年間復出，仲教人買賣貴金屬獲利，所以由嗰時起，多咗人買金買銀投資，而白銀價格亦由01年大約400蚊美元一安士，升到前排（5月）1,500美元一安士，升幅達三倍幾。」</p><p>逾六成白銀用於工業</p><p>至於白銀除可用作投資保值，製作珠寶首飾及飲食器具外，原來還有很多用途。譚紹興表示，白銀有最佳嘅導熱性及導電性，工業用途相當廣泛，無論手提電話、高級電子器材、汽車引擎，甚至攝影及音響器材，都有用到白銀。估計全球有六成多白銀用作工業用途，兩成多則製作首飾，而製成銀磚或銀幣約佔5%。<br> 恒豐金業發言人指，集團所購白銀如要運到內地加工場加工，又或者將銀製成品運返本港出售，都要經既定申報程序，行內稱為「存進存出」，至於在國內內銷的銀製品，則會向人民銀行購買已完稅的白銀製成。</p></body></html>