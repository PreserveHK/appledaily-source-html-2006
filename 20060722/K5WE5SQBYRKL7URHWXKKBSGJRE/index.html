<html><header><meta charset="utf-8"><title>禾夫斯堡遲到罰唱歌</title></header><body><h1>禾夫斯堡遲到罰唱歌</h1><p>禾夫斯堡上屆幾經辛苦先保住個德甲位，佢哋教練歐真泰拿話今屆要大改革，並先從紀律入手。佢話會懲罰練波遲到嘅球員，但唔罰錢，而係要當住其他球員面前講笑話同唱歌。佢咁話：「比起罰錢更有阻嚇作用。唔想出醜就唔好遲到。」如果碰啱係個鍾意講嘢同唱歌嘅，咁其他球員就慘囉！</p></body></html>