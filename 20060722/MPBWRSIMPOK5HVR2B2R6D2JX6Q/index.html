<html><header><meta charset="utf-8"><title>李彩華低胸鬥Kary　夏日涼浸浸</title></header><body><h1>李彩華低胸鬥Kary　夏日涼浸浸</h1><p>李彩華（Rain）、鄧麗欣（Stephy）及吳雨霏（Kary）等前晚於荃灣出席PM第五屆夏日人氣歌手頒獎禮，得到人氣魅力女歌手及人氣歌曲兩獎的阿Rain花盡心思打扮博出風頭，又不斷抱起BB親近一番，以證魅力。</p><p>爆霆鋒甜蜜煲粥</p><p>Kary也不甘示弱，一條低腰牛仔褲低無可低，連小腹下部的大粒癦也無所遁形，反而近日出書做才女的Stephy收起性感，只以背心三個骨褲示人。為遮M字額、就算炎夏都不除帽的側田，當晚戴上疏窿鴨舌帽散散熱氣。<br> 阿Rain說：「我連續兩年攞魅力歌手獎，梗係要着得魅力啲，不過我裏面都有一件，有層次好啲，其實我冇咁開放。」阿Rain早前與謝霆鋒及阮民安（Tommy）在內地拍戲，她踢爆霆鋒經常甜蜜煲電話粥，她說：「佢不嬲咁甜蜜，係咪同栢芝傾就唔知，但成日匿埋一邊喁喁細語囉，可能同四哥拉姑傾呢！」<br> 採訪：胡比　攝影：陳俊強</p></body></html>