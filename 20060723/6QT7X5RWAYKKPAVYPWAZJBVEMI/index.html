<html><header><meta charset="utf-8"><title>三個男人的本事</title></header><body><h1>三個男人的本事</h1><p>邵聖瑜來自顯赫家族，有一份令人羨慕，看盡世間華麗美事的工作，也從幾位男士身上學到終生受用的經驗。如從她的父親邵維鈁身上，她學到的是人生價值觀：「我嘅家長令我學到人要謙卑同誠實，人生唔係淨係要搵錢，𠵱家我作為孩子嘅家長，都謹記自己要以身作則。」</p><p>讚Karl有魄力</p><p>能夠與時裝巨人KarlLagerfeld共事，邵聖瑜驚歎對方的工作魄力：「Karl年紀好大，不過佢真係好有活力，好似佢最近喺香港影Chanel秋冬廣告campaign，佢做嘢每個過程都好仔細，真係好強。」當然最後不得不提她的叔公邵逸夫，她說：「佢成一百歲，簡直係不能置信，佢成日教我哋學氣功，可以令人冇咁受壓，因為如果做任何事情都有壓力，反而乜都做唔到。」</p><p>自創新食譜</p><p>訪問中邵聖瑜常常掛着「冇時間」三個字於口邊，由早上七時起床做運動，上午工作，下午照顧三子女，身邊總是熱熱鬧鬧的。至於私人時間，除了理髮時，就是廚房時光，她說：「最滿足過癮係可以發掘啲新食譜，我中西餐都會煮，點樣表達得靚，煮嘅過程已經好有學問，當見到人哋食你煮嘅嘢食得開心，我好心滿意足。」故此邵聖瑜將這份興趣轉化成動力，去年夥拍退休大法官楊鐵樑媳婦、好友余夏卿，合資推出《Delicious》烹飪書。</p><p>六叔姪孫Chanel要員</p><p>邵聖瑜（ClaudialShawD'Auriol）是邵逸夫的姪孫女，擁有中國及奧地利血統，名副其實的blueblood，她於美國BrynMawrCollege主修德國文學，現於法國殿堂級品牌Chanel任職顧問及chiefbuyer等要職。她與法籍夫婿GuyD'Auriol育有一女二子，分別是Anna、Hugo及Thibault。</p></body></html>