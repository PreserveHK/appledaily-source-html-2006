<html><header><meta charset="utf-8"><title>麥卡菲打算掃走恩斯</title></header><body><h1>麥卡菲打算掃走恩斯</h1><p>所謂「一朝天子一朝臣」，𠵱家英冠球隊狼隊由麥卡菲嚟做領隊，呢個愛爾蘭名宿一定會大執隊波，而據聞佢嘅首要目標，就係踢走陣中嘅前英格蘭國腳中場恩斯。恩斯喺前領隊荷杜在位期間好受重用，加上佢早前亦講過想做狼隊領隊，野心大成咁兼且又係前朝餘孽，麥卡菲唔送走佢就奇！</p></body></html>