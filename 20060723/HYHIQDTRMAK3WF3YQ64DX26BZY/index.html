<html><header><meta charset="utf-8"><title>今日開倉：SONY17吋LCD電視　$2,000有找</title></header><body><h1>今日開倉：SONY17吋LCD電視　$2,000有找</h1><p>每逢AV、電器開倉，例必又有人龍，今次實惠姊妹店3C清貨，大部份都是新貨推出，有原廠保養，陳列貨品只佔小部份。種類方面包括有低至$1,999的SONYLCD電視、$599一部DVD錄影機、$1,100就可以買到1部8百萬像素數碼相機，至於法國SAGEM130萬像手機都係$1,200，仲有好多款手機都是6、7百元有交易，吸引力極強，數量有限，售完即止。<br>記者：陸伊琳<br>攝影：何家亮<br>模特兒：Bonnie（Salvador）</p><p>多款LCD電視3折起</p><p>3C今次開倉目的志在清貨，雖然型號不是最Top的一款，但大部份都是全新貨品推出，有原廠保養，有一定的保證。當中最筍首推LCD電視，SONY32"LCD電視減至$7,990（限量2部），而最合小家庭用的SONY17"LCD電視，都係$1,999，買個傳統電視機都要呢個價錢。至於陳列品方面，負責人表示一般LCD的壽命可用至7、8年，這些陳列品在公司展出僅3個月左右，保存得很好，減至3折起發售，亦算好抵。此外，惠顧22吋以上的電視都有免費送貨服務，非常方便，不妨放心狂掃。</p><p>手機DC最多人搶</p><p>今次開倉電器種類多多，牌子亦林林總總。先說數碼相機，有SONY、Canon、BenQ、Panasonic、Premier，最平$1,000就有一部。而手機方面牌子更多，Xplore、SAGEM、Motorola、LG、OKWAP、NEC、Toshiba等等，130萬像的手機$1,000就有交易。由於手機、DC永遠是最受歡迎，所以想買就要快手。</p><p>其他IT筍貨</p><p>同場加映</p><p>3C和實惠原來是姊妹店，同屬時富投資集團，今次開倉就揀選了雅蘭中心實惠店店址，同期傢私部亦進行清貨大減價。大家掃開電器時不妨順道八一八，掃埋家品筍貨更加抵上抵！</p><p>3C瘋狂AV特賣<br> 日期：即日起至7月26日<br> 時間：上午11時至晚上11時<br> （7月26日關門時間為下午5時）<br> <br> 地址：旺角雅蘭中心1樓F11-18實惠店<br> 查詢：35149311（朗豪坊3C分店）<br> 備註：接受現金、EPS及信用卡付款</p></body></html>