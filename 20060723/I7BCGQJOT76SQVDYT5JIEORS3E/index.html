<html><header><meta charset="utf-8"><title>關你車事：包維修　牌費　保險　美容　$13,800月租平治　抵過供車</title></header><body><h1>關你車事：包維修　牌費　保險　美容　$13,800月租平治　抵過供車</h1><p>油價和停車場收費咁貴，再加埋供車同維修保養費用，對於頻頻換車的人，租車隨時抵過買車，好似我哋推介部平治E240，雖然要簽約3年，但月租$13,800，包埋每年牌費（$9,124)、保險(0%NCB全保約$18,000)、汽車美容及維修保養，整車時又有車替換，計落平過月供約$19,000嘅新車。<br>另外，家陣連結婚都有特別至潮嘅MINICabrio花車，日租$960，可以自己揸去教堂，唔再老老土土用Benz做花車。<br><br>記者：鄭達基<br>攝影：陳陶鈞、譚盈傑<br>模特兒：Jessica、Kinki、Coey（TheGroup）、Brad</p><p>花心人密換車<br>一口價全包　平治E240Avantgarde（君怡）</p><p>每當有新車推出，我也想將之據為己有，但怎會有可能，因此以長期租車來解決呢個問題。好似呢部平治E240Avantgarde咁，雖然係Facelifted前嘅型號，但屬於頂級版，所有講得出嘅設備都可以喺佢身上搵到，加上豪華得很嘅賣相，最啱我用嚟接載客人，唔失禮嘛！最緊要係租平過供，而且仲已經包埋維修保養嘅費用，甚至連汽車美容都幫你做埋，真係可以慳番唔少！<br> <br> 月租（簽約３年）	$13,800<br> 自己買車價	約$580,000<br> 每月供款	約$19,000（36期）<br> （供車價僅供參考）</p><p>平穩求實際　日產Tiida（大昌）</p><p>日產Tiida的好處是造型平實、車廂空間夠大，用作家庭代步車最啱。<br> <br> 月租（簽約1年）	$6,000<br> 自己買車價	$149,800<br> 每月供款	$13,270（12期）<br> （供車價僅供參考）</p><p>接載重要客人　豐田Camry（AVIS）</p><p>造型斯文大方的新款豐田Camry，最適合用作接載重要客人。<br> <br> 月租（簽約1年）	$6,900<br> 自己買車價	$204,810<br> 每月供款	$16,282（12期）<br> （供車價僅供參考）</p><p>大家庭啱用　豐田Previa（君怡）</p><p>新款豐田Previa內外用上新設計，空間也見闊落，雙趟門方便上落。<br> <br> 月租（簽約3年）	$7,800<br> 自己買車價	$269,820<br> 每月供款	$7,960（36期）<br> （供車價僅供參考）</p><p>日租$820　換車識女仔<br>車內禁煙　豐田Picnic（豐田租車）</p><p>要揸車去識女仔，如果部車個Look唔得或者設備唔齊唔豪，咁又點會成事，所以揀了豐田Picnic作為認識Coey的工具。原因很簡單，它除了有年輕唔老土嘅賣相之外，車內3排皮椅可以畀我左翻右覆，騰出空間擺去沙灘玩嘅用品，又或者可以將佢放平成卧鋪，透過車頂嘅雙天窗一齊數星星，真係浪漫到呢……不過，最重要係所有由豐田租車提供的車輛皆全面禁煙，對像我和Coey呢類唔食煙嘅人嚟講，車內空氣肯定清新得多。</p><p>日租　$820<br> 周末特價（星期五至一）$1,400<br> 周租（推廣價）$3,200</p><p>年輕人愛小車　本田Jazz（大昌）</p><p>跟Coey去完游水之後，又要趕住同Hilda食飯，但今次用嘅係本田Jazz。Jazz有咩好？個樣夠後生，而且車仔細細，倒後泊車都易好多，個車廂仲好闊落，尾排又可以放平，畀Hilda擺放Shopping戰利品。<br> <br> 日租	$680<br> 周末特價（星期五至一）	$1,500<br> 周租	$2,800</p><p>天幕式車頂　CitroenC3（AVIS）</p><p>CitroenC3樣子圓渾可愛，而且仲有埋天幕式車頂，女仔見到一定好鍾意；而我就鍾意佢嗰個軚盤轉檔設計，揸起嚟好似揸F1戰車，型！<br> <br> 日租	$576<br> 周末特價（星期五至一）	$1,500<br> 周租	$3,200</p><p>$2,400租4日　最潮結婚花車<br>突破傳統MINICooperCabrio（AVIS）</p><p>我和太太Kinki也是追求潮流的人，所以我們結婚時揀咗MINICooperCabrio做花車，點解？答案其實好簡單，部車個Look後生唔在講，車廂空間尚算闊落，而且我仲可以開埋個篷自己揸住部車直駛往教堂，真係無論去到邊都有人話我型，唔似用Benz做花車咁傳統嘛！</p><p>日租：$960<br> 周末特價：（星期五至一）$2,400<br> 另可選擇租車連司機服務，每小時收費為$400，最少3小時並包括汽油。</p><p>「25歲以上及2年牌齡，<br>是租車的基本要求。」</p><p>1.租車公司皆要求租客必須年滿25歲，牌齡2年或以上，若其中1項未符合要求，某些公司或要客戶付出更多按金。</p><p>2.租車時所交的按金其實是汽車保險，主要根據租客年齡、牌齡及所租車款而定，但有部份公司會以劃一價收取，價錢由數千至數萬元不等；我們亦建議繳付按金時使用信用卡，因不會即時過數及簽賬單會在還車後銷毀。</p><p>3.租車公司將車交予租客前會先入滿油，租客還車時也需自行入滿油，否則，租車公司會收取所需油費，也會另外收取入油手續費。</p><p>4.若要送車及收車服務，必須在租車時提出及繳付有關服務費，而收車時亦要謹記與負責職員一同檢查車子各部份。</p><p>豐田有福祉車租</p><p>5.若還車時間比租車合約上訂明的遲，租客須繳付額外租金，多少需視乎個別公司而定。</p><p>租AVIS車享泊車優惠</p><p>為照顧行動不便的租客，豐田租車特別提供福祉車輛讓他們租用，當中的型號包括Corolla、Camry、Picnic及Previa，租金則由$660起。</p><p>店舖資料</p><p>租車後為泊車問題煩惱？如你是AVIS客戶的話就唔使怕，因為租用他們的汽車在指定帝豪停車場，可享用低至$60的日泊優惠，月租車更可享15%月租車位優惠。這些停車場當中不乏位於銅鑼灣及旺角等旺區，揸車去Shopping當堂容易得多。</p><p>A）AVIS（28822927）	網址： http://www.avis.com.hk <br> <br> B）君怡客運租車有限公司（28183222）	網址： http://www.royal-hk.com <br> <br> C）豐田租車（28801515）	網址： http://www.crown-motors.com <br> <br> D）大昌行租車易（27682277）	網址： http://www.dchml.com.hk </p></body></html>