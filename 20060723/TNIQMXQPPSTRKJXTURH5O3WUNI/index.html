<html><header><meta charset="utf-8"><title>甫士王：陳思璇踢腿洩春光</title></header><body><h1>甫士王：陳思璇踢腿洩春光</h1><p>台灣名模陳思璇身體原來都好柔軟，佢噚日喺台灣宣傳新書《美腿女王教室》，仲即場示範瑜伽，佢耍咗幾招拉筋，有姿勢有實際。佢仲即場開班授徒，傳授美腿動作，但着住短褲做踢腿動作，大騷44.5吋長腿時就老貓燒鬚，運動衫同褲都春光乍洩，陳思璇話：「做運動時走光，防不勝防，就用健康心態去面對囉！」</p></body></html>