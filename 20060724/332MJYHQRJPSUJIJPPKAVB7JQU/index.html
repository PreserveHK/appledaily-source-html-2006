<html><header><meta charset="utf-8"><title>專家擔心有人貪玩跟風</title></header><body><h1>專家擔心有人貪玩跟風</h1><p>本港一連兩日發生高空擲物案件，香港心理學會註冊臨床心理學博士羅志華認為，案件可能與有人貪玩跟風有關。「高空擲物唔係病毒，所以唔會傳染，但在傳媒廣泛報道之下，有細路哥貪玩照學都唔奇，特別是依家放緊暑假，年輕人又較為反叛，所以即使冇人想再有呢啲事發生，都唔排除嚟緊幾日仲會有類似個案。」<br> 羅志華又補充謂，本港文娛康樂設施不足，令人難以發洩精力及不滿，反觀日本設有「掟杯掟碟」的地方，紓緩都市人的壓力。<br> 他強調，錯誤發洩不滿可致精神病，呼籲任何人如有需要，應向社工或心理醫生求助，其中香港家庭心理治療師協會的免費電話諮詢熱線為：25725388。<br> 城大犯罪學課程講師黎定基則指出，除了小朋友會因為貪玩及好奇而高空擲物之外，亦有人出於報仇心態而作出這種行為。<br> 黎定基說：「一啲唔接受現實嘅人，好不滿一啲嘢，但佢又覺得同你講都冇用，所以就會掟嘢落嚟嚇你，等你收手，呢啲就叫反社會行為。」</p></body></html>