<html><header><meta charset="utf-8"><title>兩老感謝讀者助換爛窗</title></header><body><h1>兩老感謝讀者助換爛窗</h1><p>原本家中殘破不堪，搖搖欲墜的變形生銹窗框及破爛玻璃窗，早前經蘋果日報慈善基金撥款資助修葺後，終於全部換妥，78歲的劉婆婆終可放下壓在心頭已久的大石，再展笑顏。<br> 記者得知劉婆婆家中窗戶已修妥，即到其位於荃灣，已有40年樓齡的住所探訪，見早前其客廳、兩個睡房、廚房和廁所內所有已嚴重損壞的窗戶，已經全部換上有窗花的銀白色鋁窗，劉婆婆整個家居變得明亮潔淨，有煥然一新之感。<br> 劉婆婆及其81歲丈夫張伯，均對新更換的鋁窗十分滿意，兩人之前心中的憂慮亦已一掃而空。「以前真係好擔心啲爛窗會跌落街整親人，到時會好唔安樂，仲有可能犯法，但係因為換晒所有窗，又要搭棚，要使好多錢，我哋兩個都係攞綜援金生活，又有病，平時生活都係僅僅夠，根本負擔唔到整窗呢筆額外費用。」</p><p>蘋果基金安排撥款</p><p>一直協助兩老的耆康會荃葵青綜合家居照顧服務人員，將兩老個案轉介蘋果基金跟進。<br> 本報上月25日報道劉婆婆及張伯困境後，蘋果基金即安排撥款資助兩老繳付更換全屋窗戶費用，工程於本月中完成。<br> 劉婆婆對於蘋果基金和讀者們的熱心幫助，非常感激，更連聲多謝。「好彩搵到你哋幫手，先至可以解決問題，我𠵱家唔使再擔心啲窗跌落街，真係好放心。好多謝你哋同啲讀者咁幫我哋，實在好感激。」劉婆婆開懷說。<br> 捐款編號：C2072</p></body></html>