<html><header><meta charset="utf-8"><title>熱辣周邊：藍芽滑鼠收喺Notebook</title></header><body><h1>熱辣周邊：藍芽滑鼠收喺Notebook</h1><p>好多人都嫌Notebook個TouchPad唔靈活，寧願插多隻USB滑鼠，不過若然要帶出街用又要預多個位，都幾麻煩！<br>Powertraveller就新推出一款卡片形無線滑鼠，名為「MoGoMouse」，咪以為將傳統滑鼠設計成卡片形，目的只為咗有型有款同變得輕巧，精髓處就係體積超薄，能收合起放入Notebook嘅PCMCIA插槽內，用先「啪」番出嚟，而且仲可透過Slot位進行叉電，只需1粒鐘就可叉飽電，夠晒亁手淨腳！<br>而無線傳輸已經唔係紅外線咁Out，改為接收範圍更廣更穩定嘅藍芽，就算隻手點郁都唔怕Detect唔到。不過咁潮嘅嘢香港暫時未有得賣住，但網站已接受預訂，有興趣嘅讀者大可Click入以下網址睇睇。</p><p>記者：陸俊雄<br> 網址︰www.powertraveller.com</p></body></html>