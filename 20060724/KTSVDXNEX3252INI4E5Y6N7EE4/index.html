<html><header><meta charset="utf-8"><title>錯用藥物　紅疹化膿　入院一周<br>女童養兔染真菌誤當濕疹</title></header><body><h1>錯用藥物　紅疹化膿　入院一周<br>女童養兔染真菌誤當濕疹</h1><p>【本報訊】兒童患濕疹愈來愈普遍，但濕疹及真菌感染不易分辨，有皮膚科醫生指出，曾有女童從家中飼養的兔子身上感染真菌後，被誤診為濕疹，塗用類固醇藥膏後情況惡化，面上疹子化為膿頭，結果需要入院治療。醫學界人士提醒家長，必須注意寵物的健康，避免讓年幼子女與寵物有過份親密接觸，以免受真菌及寄生蟲傳染。　記者：張嘉雯、梁洵瑜</p><p>「個女仔得七歲，係畀真菌感染，令到皮膚生癬，症狀好似濕疹咁，用咗唔適當嘅治療，所以轉差。」香港大學醫學院皮膚科榮譽助理教授楊志強指，女童最初只是面部長出少量紅疹，但醫生向她處方抗敏藥物後，其病情即轉壞。</p><p>「錫動物易染到病」</p><p>「醫生以為佢係濕疹、敏感，就開啲類固醇藥膏畀佢，降低佢皮膚嘅發炎反應，同埋免疫力，結果令到啲真菌更發，後來成塊面都係疹，仲出埋膿頭。」結果被送往瑪麗醫院，經一星期治療後出院，面上再無疹子。<br> 楊志強提醒家長，避免讓年幼子女與寵物有過份親密接觸，「人同人之間既然咁多細菌可以傳嚟傳去，加埋動物就更多，啲小朋友又唔識得避忌，成日錫啲動物，就好易染到病。」<br> 「啲動物有病好多時唔係咁明顯睇到，可能只係小小甩毛或者紅疹，又唔會𢱑，就有可能傳染到人，有啲病人可能只係去朋友屋企，着短褲，抱吓隻貓仔，已經傳染到。」患濕疹的兒童皮膚抵抗力較差，感染後治療較複雜，有毛髮的寵物可以傳染癬、蚤及疥瘡，他認為孩子若要養寵物「可以養金魚」。<br> 獸醫吳仲瑩表示，若人從寵物中感染真菌，即是寵物已染上皮膚病，主人應及早帶寵物求診，處理寵物時注意衞生，避免孩子接觸，「唔好畀佢哋抱住隻寵物」。</p><p>注意寵物健康衞生</p><p>吳仲瑩解釋，貓、狗及兔仔都會感染真菌，即係生癬，兔仔更可能感染一種疥癬蟲，「呢種疥癬蟲肉眼睇唔到，隻兔仔啲手腳會脫毛，面同耳仔都會，傳畀人之後會好痕同出紅點。」要防止寵物傳染真菌，要保持環境清潔及乾燥。<br> 兒科專科醫生馮宜亮認為，有孩子的家庭不一定要遠離寵物，但飼養時尤要注重寵物的健康及衞生，若子女重複性皮膚發炎，應徹底檢查寵物皮膚是否有毛病，盡快治理才可防止孩子再染病。</p></body></html>