<html><header><meta charset="utf-8"><title>It'sPossible　美有可能：熱辣辣消暑有髻</title></header><body><h1>It'sPossible　美有可能：熱辣辣消暑有髻</h1><p>香港夏日陽光熾熱，披着一頭長髮在街上走一點也不好受。想去公園親近花草？Noway！因為陽光熱力已經把人融化了。唔想熱到溶，可以學日本妹時下最流行的髮型，把頭髮盤上頭頂束起小辮小髻，最緊要用有公仔點綴的橡筋圈。<br>記者；馬靜兒<br>攝影：楊錦文<br>Model：Elaine&amp;Macy@umovie<br>示範：Jean、Jay@i-chihair（28819999）</p><p>長髮熱死人</p><p>少少鬈夠含蓄</p><p>日本雜誌上的模特兒會把頭髮燙得鬈鬈，野性味濃。不想太高調，可以把直髮燙曲一點，有形態之餘又唔會太癲，啱晒含蓄少女。</p><p>Steps</p><p>1.將中段以下頭髮燙鬈，以手指摷鬆頭髮，再塗上wax。</p><p>2.前半部頭髮分2份，打交叉互扭，對摺紮成小髻。</p><p>3.下半部頭髮於左方束成小辮，尾部屈向上，以髮夾定型。</p><p>Jay'sTips</p><p>塗wax時，每個位置都以雙手印一印，份量約兩粒黃豆般大。</p><p>曲髮小辮扮可愛</p><p>要突出個性，可以把頭髮燙曲，既特別又充滿陽光感，係後生女至佳髮型選擇。</p><p>Steps</p><p>1.先噴上令頭髮豐盈的噴霧，再將全部頭髮燙鬈。</p><p>2.Hairwax以掌心搓勻，印在頭髮上。</p><p>3.將左邊一撮頭髮紮成小辮，箍上橡筋圈，噴定型水。　　　　　　　</p><p>Jean'sTips</p><p>頭髮一定要夠豐盈才可做到呢個效果，若不，要用有volume效果的美髮用品。</p><p>高髻最清爽</p><p>如果唔想頭髮放在頸背焗實晒，可以把佢全盤上頭頂，清爽又有高貴感，加埋趣致公仔橡筋圈，就唔怕老積啦！</p><p>Steps</p><p>1.將全部頭髮燙鬈，在頭頂束成辮！</p><p>2.將辮的尾部以橡筋圈紮起，再噴定型水。</p><p>Jean'sTips</p><p>頭髮不能束得太實，要鬆鬆哋，讓後腦的頭髮顯得脹卜卜。</p><p>鬆鬆哋夠嫵媚</p><p>要發放成熟魅力，可把頭髮整得鬆散，令人看上去有點凌亂美。</p><p>Steps</p><p>1.把頭髮逆梳削鬆。</p><p>2.後方上半部頭髮扭一扭，對摺，束成小髻。</p><p>3.下半部頭髮尾部夾在髻下，噴上定型水。</p><p>Jay'sTips</p><p>整個髮型要有鬆鬆哋嘅感覺，才有女人味。</p><p>途人點睇</p><p>髮品要啱用</p><p>A.濕亮定型啫喱$140<br> 洗髮後塗上啫喱，然後造型，頭髮亁透後有自然濕髮效果。<br> <br> B.超強豐盈噴霧$170<br> 將噴嘴伸入頭髮，噴在髮根上鞏固，頭髮看起來有豐盈感。</p><p>C.創意定型髮蠟$150<br> 毫不油膩，能造出層次分明的效果。<br> D.亮澤噴霧$135<br> 較強力定型，但髮絲不會稠黏或亁燥。</p><p>（AllfromKiehl's25910117）</p><p>靚靚小髮飾</p><p>日本妹最鍾意用有公仔圖案的橡筋紮頭髮，平面嘅、立體嘅，布藝嘅，花款很多。另外，亦可以選髮夾插在小髻上，一樣咁cutie。</p><p>a.ADIFFERENTCORNER（27852781）<br> b.ans（23318690）</p></body></html>