<html><header><meta charset="utf-8"><title>破紀錄跑車：法拉利599GTBFiorano　跑足32,000km</title></header><body><h1>破紀錄跑車：法拉利599GTBFiorano　跑足32,000km</h1><p>法拉利今次又有新噱頭，特別搵來兩部599GTBFiorano由巴西出發，途經16個國家之後再到美國紐約，行程將會連續行駛32,000km，以證明人手製造嘅法拉利跑車一樣咁耐用。<br>這項名為Panamerican20,000嘅挑戰賽為時共84日，參賽的兩部599GTBFiorano會由巴西出發，經過安第斯山脈和中美洲最難走的道路，亦會到智利等國家的高山上行走，包括高達4,000米嘅LakeTiticaca，最後取道加拿大和芝加哥進入紐約。賽事預計會於11月中完成，而且有多部快意和愛快跑車做支援，全程仲賣晒廣告咁指明會用蜆殼油。</p><p>620匹行長途破紀錄</p><p>今次所用嘅599GTBFiorano係用V12引擎，輸出高達620匹，最高扭力達62.0kgm/5,600rpm，暫時係呢種長途賽車最大馬力嘅跑車；不過，法拉利除咗要證明引擎耐用外，都要平反F1嘅耐用疑團，所以呢兩部599GTBFiorano均裝上Electro-actuatedsix-speedF1半自動波箱，行足32,000km。</p></body></html>