<html><header><meta charset="utf-8"><title>摩帥唔寵壞兩大新貴</title></header><body><h1>摩帥唔寵壞兩大新貴</h1><p>「車仔」領隊摩連奴之前整咗個威嚴十足嘅skinhead，仲講到明來季要盡攬錦標，咁又係嘅，話晒佢夏天搵咗舒夫真高同埋波歷克兩位球星，梗係要贏多啲錦標保住老細嘅面子啦！不過摩帥話到明佢兩個只係球隊嘅一分子，而唔係乜天王巨星，球隊嘅成功唔係一、兩個人可以做到咁話。</p></body></html>