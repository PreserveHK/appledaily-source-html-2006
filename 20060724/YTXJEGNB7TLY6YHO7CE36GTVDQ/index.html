<html><header><meta charset="utf-8"><title>智叔囝囝打機要限時</title></header><body><h1>智叔囝囝打機要限時</h1><p>廖啟智噚日喺會展為新書《父母心聲》舉行簽名會，佢話出呢本書係想話畀啲父母知所有事唔一定係仔女錯晒，有時雙方都會有錯，所以佢覺得父母都要同仔女一齊成長同學習。智叔又話兩個仔有時為咗打機唔睇書，有時叫佢哋收機就扮聽唔到，所以佢𠵱家要囝囝打機前校鬧鐘，每次最多只可打45分鐘。</p></body></html>