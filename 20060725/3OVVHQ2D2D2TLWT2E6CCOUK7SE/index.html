<html><header><meta charset="utf-8"><title>高清世代：電腦用Blu-ray8月登場</title></header><body><h1>高清世代：電腦用Blu-ray8月登場</h1><p>新高清光碟制式Blu-ray拖拉幾個月，只有零星對應硬件（電影就一大堆），仲要貴到無倫，好似部VAIO就要成三萬幾蚊先有得玩，就算發燒友都要考慮，莫講一般碟迷。幸好SONY正式宣布，PC用嘅5.5"內置式Blu-rayDrive（BWU-100A）已定喺8月，率先喺美國推出，仲對應單面雙層式燒錄，儲存容量達50GB，而8MB緩衝記憶體更係拍住硬碟機，可想像每秒資料流量係相當之大。跟機附送CyberLink開發嘅《BDSolution》，方便DIYBlu-ray影碟，又或欣賞高清影片。</p><p>燒錄25GB需50分鐘</p><p>據官方數字公布，除咗支援市面大部份光碟燒錄制式如DVD-DL、DVD-RAM及DVD-RW均為5×外，燒錄Blu-ray速度為2×，以單面單層25GB資料嚟計，約莫需時50分鐘燒錄，以容量同時間比例講，已比DVD-DL快好多，雖然售價成六千蚊港紙，略嫌貴，不過對於需要備份大量資料嘅用家嚟講，絕對值得一試。<br> 記者：徐影龍</p></body></html>