<html><header><meta charset="utf-8"><title>無力葬夫新寡歎情深緣淺</title></header><body><h1>無力葬夫新寡歎情深緣淺</h1><p>四年前，阿珍與兒子阿勝，獲批單程證來港，與夫團聚。丈夫阿鴻一年前發現患上肺癌，日前終因藥石無靈逝世，阿珍除要承受喪夫打擊外，家無餘糧的她，更為丈夫的殮葬費發愁。</p><p>來港團聚僅數年</p><p>阿珍說：「我丈夫做三行散工，收入唔穩定，我嚟香港後，都要去茶餐廳做樓面，幫補家計。生活唔係富裕，但都叫做一家團聚，同埋可以供養留喺雲浮嘅養女。點知年幾前，佢突然咳咗成個月都醫唔好，檢驗之下，原來係肺癌末期。」<br> 阿珍說，丈夫並不放棄任何希望。「朋友介紹中醫、針灸或者其他處方，我哋都唔放過，希望長得一日命得一日，可以見多啲個仔。為咗醫病，好辛苦儲番嚟嗰幾萬蚊積蓄都用晒，終於要申請綜援生活。」<br> 夫婦結婚15年，阿珍卻悲歎與夫情深緣淺。她說：「我哋係朋友介紹識，結婚後，佢都好顧家。我申請嚟香港後，諗住一家可以過番啲穩定生活，點知唔夠幾年，阿鴻就有個咁嘅病，所以同佢雖然結婚咁耐，但真正一齊生活，時間就好短。」<br> 丈夫彌留之際，她未能與11歲兒子守候身旁，更是阿珍的最痛。她說：「一個多月前，阿鴻因為癌細胞擴散，痛到要入院，之後就出唔番嚟！17號（7月），我啱啱喺醫院返屋企，想話煮飯畀個仔食，點知醫院就打電話嚟，話阿鴻『唔得』，我趕到去時，阿鴻已經『去咗』，兩母子始終見唔到佢最後一面！」</p><p>蘋果基金勤助紓困</p><p>在港舉目無親的阿珍，面對丈夫的身後事最感徬徨。她說：「雖然社署有殮葬費，但金額連租個靈堂仔都唔夠，仲要自己墊支咗先，我邊度有錢喎！」<br> 有見阿珍的困境，蘋果日報慈善基金撥款15,000，助她辦理亡夫殮葬事宜。<br> 捐款編號：C2105</p></body></html>