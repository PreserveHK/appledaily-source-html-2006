<html><header><meta charset="utf-8"><title>摩登購物狂：陳刀指南：短外套愈Tight愈好！</title></header><body><h1>摩登購物狂：陳刀指南：短外套愈Tight愈好！</h1><p>阿媽話大熱天時做咩仲可以着件外套出街，真係前世未熱過咩！唉……阿媽你實在有所不知，一件短身的外套實在太過有用，不單止能夠營造到個look的層次感，而且仲可以遮到雙肥手臂，識得着仲遮到啲肥肉㖭。放心啦，我搵埋Designer陳刀教我點着，掂硬啦！<br>記者：黃藹瑩<br>攝影：伍慶泉、陳偉強<br>Model：Sandra（PureModel）<br>場地提供：Oldies（25758775）</p><p>街頭示範<br>Dicky</p><p>白色短身外套<br> 邊度買：銅鑼灣<br> 幾多錢：$300幾<br> 陳刀評語：「佢係咁多個之中着得最好的一個，白色外套襯紅色背心幾好睇，一條hotpants加白色高踭鞋都着得出個效果，幾好。」</p><p>Rachael</p><p>白色短身外套<br> 邊度買：旺角<br> 幾多錢：$60<br> 陳刀評語：「內紅外白的感覺有啲似幼稚園生，唔可以話好差，不過若然唔着最內裏嗰件藍色top就更好。」</p><p>小嫻</p><p>黑色短身外套<br> 邊度買：旺角<br> 幾多錢：唔記得<br> 陳刀評語：「今年興着得tight一點，佢裏邊件白色tee太大，外面的黑色外套又太鬆身，同潮流背道而馳。」</p><p>小儀</p><p>白色背心外套<br> 邊度買：旺角<br> 幾多錢：$200幾<br> 陳刀評語：「入面件tee唔夠貼身，望落仲好似大過外面件外套，改着件貼身tee會好睇好多；另外出面件衫都太闊太『pair』，都係嗰句，興tight呀。」</p><p>Rebecca</p><p>黑色花邊袖外套<br> 邊度買：旺角<br> 幾多錢：$300多<br> 陳刀評語：「全身黑色都襯得唔錯，身形肥胖女生都應該學習，感覺會瘦啲。不過佢件外套衫袖過短，令手臂睇落粗咗，若改着中袖的就最好。」</p><p>Cherry</p><p>紅色短身外套<br> 邊度買：旺角<br> 幾多錢：$200幾<br> 陳刀評語：「佢個look唔多ontone，條褲同入面件衫屬於earthtone，出面卻襯件紅色warmtone外套好唔match，着番件同tone外套會好啲。」</p><p>Denise</p><p>灰色背心外套<br> 邊度買：人哋送<br> 幾多錢：唔知<br> 陳刀評語：「普普通通啦，又唔係話着得好出色，如果胸前加條頸鏈或者accessories就會有更好的效果。」</p><p>入貨指南<br>1.斯文款</p><p>2.西裝款</p><p>3.Casual款</p><p>4.貼身衫</p><p>（2）	2068銅鑼灣金百利836號A舖（29447886）<br> （c）	Cocoon銅鑼灣金百利136號舖（28080406）<br> （d）	DoubleStep旺角瓊華中心113號舖（23888794）<br> （k）	ranee_K中環士丹頓街47號地下（21084068）<br> （m）	March旺角瓊華中心123A號舖（35860867）<br> （n）	NiJi...Ladies旺角瓊華中心313A號舖（27812380）<br> （o）	Oldies銅鑼灣耀華街28號１樓（25758775）<br> （p）	ppf銅鑼灣金百利129號舖（34288292）<br> （v）	VooDoo銅鑼灣金百利130號舖（28826055）</p></body></html>