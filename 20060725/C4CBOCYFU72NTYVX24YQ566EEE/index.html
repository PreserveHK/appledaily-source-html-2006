<html><header><meta charset="utf-8"><title>新世界傳動網請飲湯</title></header><body><h1>新世界傳動網請飲湯</h1><p>新世界傳動網自從成為CSL一分子，同1010、One2Free做咗姊妹後，不斷搞新意思，啱啱就整咗個新嘅「話音短訊」服務，原理同𠵱家嘅SMS差唔多，只係由文字轉咗做聲音，以前要逐個字打嘅短訊，𠵱家錄段音就得喇，特別啱啲小情侶！<br> 佢哋班宣傳大員，諗咗用「實在．真意」做新主題，噚日已經喺無記同亞記推出兩段新廣告，分別係「靚湯篇」同「父子篇」。<br> 華華梗係鍾意「靚湯篇」多啲啦，因為記者會時，人人送一碗拍得住阿媽煲嘅老火靚湯──青紅蘿蔔煲粟米，飲完真係咩火都下晒，臨走仲一人有一份「愛心湯料包」禮物攞走㖭！而新上台客除咗有3個月免費試用「話音短訊」，亦有「愛心湯料包」送。</p></body></html>