<html><header><meta charset="utf-8"><title>中三食第一支煙　22歲患鼻咽癌<br>逃過劫難女子促禁煙</title></header><body><h1>中三食第一支煙　22歲患鼻咽癌<br>逃過劫難女子促禁煙</h1><p>【本報訊】吸煙禍害深遠，不少青少年以為貪新鮮食一支煙會無事，但可能就因為這一支煙，累己累人。今年24歲的女子阿全，中三時候貪新鮮食煙，去年發現患上鼻咽癌第3期後才毅然戒煙，從死神手上逃過一劫的她，現時出外很害怕吸入二手煙，她十分後悔當年食第一支煙：「自己食時又會累人食到二手煙，𠵱家好後悔，真係累死咗人都唔知。」　記者：阮寶寶</p><p>身材纖瘦、樣貌娟好的阿全，中三便開始吸煙，一吸就7年。阿全表示，當年是受到同學影響，加上本身好奇心重，便開始了食第一支煙：「嗰陣時平均一日會食一包煙，唔夠食又會再問同學攞。」阿全形容，那時候會有很大心癮：「食完會成個人輕飄飄咁。」</p><p>禁煙不應再拖</p><p>去年1月，阿全發現自己患上鼻咽癌第3期：「當時成日都覺得牙骱痛，有時又會咳出血，都唔知點解。」事出突然，「冇想過自己在22歲，正值有夢想時就有呢個病，當時突然乜煙癮都冇晒。」<br> 阿全經化療後，病情穩定，但仍有一半機會復發。現時到餐廳吃飯時，阿全都會害怕吸到二手煙令癌病復發：「非吸煙區其實又俾吸煙區圍住，根本就冇分別。」她批評當局在實施禁煙方面沒有效率：「政府實在太過禮貌叫人唔好吸煙，應該喺諮詢完市民意見後盡快實行，唔好拖咁耐。」<br> 據衞生署資料顯示，每年因吸煙而死亡的人數約6,900人，即每日有19人因吸煙而死亡。政府擬於明年1月起，於指定公共場所禁煙，範圍更由食肆、工作間擴大至大部份公眾文康設施。衞生福利及食物局局長周一嶽昨日表示，政府會從三方面執行禁煙，希望未來可透過實施禁煙條例、增加煙草稅項及教育年輕人三方面着手，令本港整體吸煙人數有所下降。</p></body></html>