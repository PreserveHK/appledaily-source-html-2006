<html><header><meta charset="utf-8"><title>李蘢怡色誘212萬人</title></header><body><h1>李蘢怡色誘212萬人</h1><p>噚日公布上周兩台收視，無綫劇集《愛情全保》首周播出嘅平均收視30點（約193萬觀眾），成績理想。至於前日播出、由李蘢怡（圖）做嘉賓嘅《美女廚房》，平均收視33點（約212萬觀眾），雖然比上集少咗26萬觀眾，不過仍然係上周兩台收視之冠。同日播出嘅日劇《女王的教室》首集平均吸引約161萬觀眾，收視唔錯。</p></body></html>