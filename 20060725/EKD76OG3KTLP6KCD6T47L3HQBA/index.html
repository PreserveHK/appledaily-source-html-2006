<html><header><meta charset="utf-8"><title>改裝車：WOLF改福特FocusST　300匹馬力瘋狂飆</title></header><body><h1>改裝車：WOLF改福特FocusST　300匹馬力瘋狂飆</h1><p>本來已經係跑車界新星之一嘅福特FocusST，性能Sell強橫；但改福特嘅WOLF唔甘心，索性幫佢加Kit，更換1台2.5公升Turbo偈，實行用300匹馬力在路上狂飆。<br>記者：鄭達基</p><p>要有大馬力嘅最好解決辦法，當然係換台Turbo偈；呢部由WOLF操刀大改嘅FocusST，引擎變成2.5公升直5Turbo型號，馬力由原來225匹激增至300匹，但如果係來自德國的顧客，就只可選擇較低的275匹型號。另外，WOLF也為選擇改裝FocusST的用家提供可Low低35mm嘅跑車懸掛及18或19吋胎軨，以求讓車子有更出色嘅彎路表現。</p><p>火爆外觀誰也難擋</p><p>經WOLF大改嘅福特FocusST，外觀依舊保留原來嘅雙門設計，但同時又加裝全車跑車包圍，當中包括頭尾泵把連整流器、車身兩側裙腳及尾翼等等，從而令整部車望落去登時型仔晒！</p></body></html>