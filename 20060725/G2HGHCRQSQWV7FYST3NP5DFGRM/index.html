<html><header><meta charset="utf-8"><title>雲達華治極速升任隊長</title></header><body><h1>雲達華治極速升任隊長</h1><p>雲拜頓離隊加盟拜仁之後，漢堡嘅隊長一職就懸空咗一輪，近日教練杜爾竟委任咗只係加盟球隊一季嘅荷蘭球員雲達華治戴上隊長臂章，咁嘅情況真係好罕見，話晒隊長要德高望重，通常都係「老鬼」或者大球星先做到，但𠵱家竟然搵資歷唔深兼係「外族人」嘅雲達華治，奇怪之餘都要讚佢夠把炮。</p></body></html>