<html><header><meta charset="utf-8"><title>It'sPossible美有可能：豪1萬蚊	半個鐘做硬周汶錡</title></header><body><h1>It'sPossible美有可能：豪1萬蚊	半個鐘做硬周汶錡</h1><p>年屆31歲嘅名模周汶錡Kathy，久唔久就被傳媒大字標題玩踢爆，EQ極高嘅佢三緘其口，企硬一句「箍咗牙、阿媽生成我咁！」就想淡化整容傳聞。一連串女星名媛繼而被翻新舊，讀者當然大呼過癮；另一邊廂，則有人蠢蠢欲動，想一改缺憾美嘅芳容。知你十五十六，今次搵嚟Model阿Lin公開整形（打透明質酸）過程，只須30分鐘就可變身成翻版Kathy！<br><br>記者：盧家蕙<br>攝影：伍慶泉<br>Model：Lin、YoYo、Yannie@Salvador　<br>MakeupArtist：Kinki<br>鳴謝：黃曉嵐醫生<br>查詢：NeoDerm（29768888）<br>衣服及場地贊助：OLDIEF（25758775）</p><p>十五十六　唔整唔舒服</p><p>心裏有個謎</p><p>變面人辦Lin，眼圓、面圓、鼻扁，被人稱為翻版阿Sa，但她說：「其實我好想瘦面、整高個鼻、下巴兜番少少，應該會靚好多！」雖然首肯打透明質酸隆鼻和豐下巴，不過她仍有點懷疑：打針痛唔痛？支針粗唔粗？會唔會留有疤痕？大大小小嘅問題，就由黃曉嵐醫生親自解答啦！</p><p>1.透明質酸安唔安全㗎？</p><p>透明質酸是一種多醣體，本身也存在於人體內，是皮膚、關節及軟性組織的重要部份，作醫學注射已有十幾年歷史，亦是唯一獲得美國食物及藥物管理局（FDA）和歐盟（CE）批准的非動物性穩定透明質酸注射填充劑。因為是由細菌而非動物抽取，是以可避免疾病傳播的危險，無過敏原，大大降低敏感機會。</p><p>2.注射原理為何？</p><p>透過增加皮下組織表面容量，將皮膚凹陷部份（即皺紋或鼻樑）充脹，增加皮膚的體積容量，藉以提升鼻樑、改善鼻裂，豐滿下巴、嘴唇及撫平皺紋。</p><p>3.可維持多久？</p><p>透明質酸會於體內逐漸分解及被吸收，經肝臟分解成二氧化碳及水份排出體外，成效最長可維持1年，而大多數人會於6-9個月後便再注射一次。</p><p>4.有沒有副作用？</p><p>毋須休息，傷口略帶紅腫，現象會於一、兩天內消失。</p><p>5.收費如何？</p><p>每針約$5,000。</p><p>30分鐘大變身</p><p>Lin在接受注射前，要先塗上麻醉藥膏，以減低打針時的痛楚。然後便由醫生度位，開始整形過程……</p><p>整形前鼻扁扁</p><p>整形後變靚女</p><p>Restylane為行內數一數二的透明質酸，較立體及實淨，品質較好。</p><p>黃醫生：千祈咪貪心</p><p>黃醫生話Lin嘅鼻樑及鼻尖共打咗一支半，因為佢個鼻小巧、鼻翼唔闊，效果唔錯。「下巴就打咗半支，按面形比例，佢下巴長少少就夠，打太多可能變闊、變方。咪以為打得多就一定靚，最好聽取醫生嘅專業意見。」</p><p>Lin：太神奇</p><p>「我估唔到鼻樑直咗、高咗，個樣即時變靚咗咁多，下巴兜咗好有富貴相㖭！我可能會keep住打，睇吓到時有冇錢啦！」</p><p>打陰影削腮骨<br>化妝一樣掂</p><p>整形始終唔係人人夠膽，想外表四正，除了整形，最簡單當然係靠化妝啦！只要手勢好、技術高，化妝同樣可化腐朽為神奇，當然你要接受到自己卸妝後打回原形的衝擊啦！</p><p>Steps</p><p>妝物推介</p><p>（BOBBIBROWN22658928）</p><p>參照人辦：郭可盈</p><p>盛傳郭可盈曾接受Botox注射及削腮骨手術，立即變瓜子面形。</p><p>黐假睫毛變大眼</p><p>Steps</p><p>妝物推介</p><p>（shuuemura31481022）</p><p>參照人辦：關心妍</p><p>關心妍一早承認割了雙眼皮，是以雙眼變得圓大。</p></body></html>