<html><header><meta charset="utf-8"><title>八卦風：電動smartfortwo　3小時快速充電</title></header><body><h1>八卦風：電動smartfortwo　3小時快速充電</h1><p>喺呢個咩都講環保嘅年代，若果你揸嘅車排出過多廢氣的話，就肯定會俾人大聲話你：「哦，你喺度污染空氣！」不過，如果朋友揸嘅係smartfortwo的話，咁就真係要望清楚先好話人啦！<br>今年11月開始，將會有約100部smartfortwoev在英國行走。從外觀而言，新車個Look基本上同汽油版沒分別，但動力配搭卻完全不同。汽油引擎變成電馬達，被置於車尾的它可輸出41匹馬力。另外，藏於車底的Sodium-nickelcholride電池，每次充電3.5小時就可令電池儲電量升至80%，8小時則可充滿電，每次充完電可行走約110km路程，而最高時速則約120km/h，波箱也被改為只有1個前波及1個後波，再沒有多出的波段供選擇。變成電動車後的smartfortwoev現正在倫敦舉行嘅英國國際車展中展出，接着於11月喺英國開售，唔知大家有無機會喺香港見到佢呢？<br>記者：鄭達基</p></body></html>