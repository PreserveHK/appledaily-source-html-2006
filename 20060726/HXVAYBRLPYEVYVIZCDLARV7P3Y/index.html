<html><header><meta charset="utf-8"><title>威廉軍訓由頭包到落腳</title></header><body><h1>威廉軍訓由頭包到落腳</h1><p>一眾英國威廉王子（PrinceWilliam）嘅「粉絲」心痛死啦！威廉喺軍校接受訓，加上近排英國熱到飛起，已經夠晒辛苦，遲啲佢仲要着住一套由頭包到落腳、專門應付核子及生化襲擊的防護衣，戴住頭盔眼罩，同要孭住60磅嘅裝備。聽講呢個訓練係每年嘅「重頭戲」，個個學員都聞之色變，就算喺冬天進行，都有好多人中暑暈低。咁就真係要祝威廉好運啦！<br> 英國《太陽報》</p></body></html>