<html><header><meta charset="utf-8"><title>里奧B仔改德文名有玄機</title></header><body><h1>里奧B仔改德文名有玄機</h1><p>曼聯後衞里奧費廸南啱啱做咗人老竇，女友碧琪生咗個7磅重嘅囝囝，里奧仲幫B仔起咗個德文名叫羅倫斯（Lorenz），而唔係英文嘅寫法Lawrence。里奧就話原因係英格蘭喺今屆德國世盃8強出局，希望第時一諗起囝囝個名，就會諗起06年世盃有幾失敗，用嚟警惕吓自己未來嘅表現喎。</p></body></html>