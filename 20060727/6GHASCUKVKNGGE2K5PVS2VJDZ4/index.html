<html><header><meta charset="utf-8"><title>朱孝天請假返台奔喪</title></header><body><h1>朱孝天請假返台奔喪</h1><p>朱孝天嘅爸爸朱月明日前因為肝癌病逝，終年58歲。朱孝天噚日向《楚留香新傳》劇組請假一個禮拜，由新疆返台灣奔喪，周日舉行告別儀式。據知上月朱父入院前曾吩咐朱孝天話如果自己真係有不測，幫佢搞身後事時一切就要低調從簡，所以事發後冇發訃文，就連圈中好友都冇通知。</p></body></html>