<html><header><meta charset="utf-8"><title>皇馬友賽7將腸胃炎</title></header><body><h1>皇馬友賽7將腸胃炎</h1><p>施丹喺皇馬着開5號波衫，佢退休之後個「冧巴」畀咗後衞魯賓，點知簡拿華路過檔之後，球會即刻大細超，將5號呢個正選號碼傳咗畀佢，搞到要重新洗牌再分配過。講開皇馬，日前佢哋喺奧地利大炒當地球隊10:2，賽後有7個球員急性腸胃炎，聽講卡斯辛奴仲嘔到出胃液，認真慘情。</p></body></html>