<html><header><meta charset="utf-8"><title>動漫Summer上：新不如舊　全人類撐哥斯拉1954</title></header><body><h1>動漫Summer上：新不如舊　全人類撐哥斯拉1954</h1><p>暑假一到，動漫迷就不愁沒節目。由今日起至8月6日的「日本動畫展」同你重溫多齣經典作。但數經典中的經典，就非哥斯拉莫屬。早前宣稱7呎高的哥斯拉第一代真身除率領各路動漫人物殺到香港，於鬧巿搞搞震外，是次動畫展由第一集的《哥斯拉1954》到最新的《哥斯拉最後一戰》皆可一覽無遺。城中哥斯拉迷立刻蒲頭，力撐這隻活了過半世紀的怪獸。<br>記者：梁俊鵬<br>部份攝影：陳盛臣</p><p>各界都捧經典<br>粉絲歐錦棠　曾擁40隻哥斯拉</p><p>歐錦棠是李小龍的fans無人不知，但原來他也是哥斯拉的擁躉，高峯期曾擁有超過40隻哥斯拉模型。數最珍貴的收藏品，算是70年代推出，第一代的哥斯拉可換衫公仔，比例是1比6，可以用玩Barbie的方法對待這隻哥斯拉。「你都知哥斯拉高過層樓，個模型係1比6都大到不得了，後來以$3,000賣出。」另亦收集過數款較特別的模型：「大約98年時，試過買咗一個遙控哥斯拉，有成兩尺高，個樣都幾威。」還有哥斯拉的頭像模型……<br> 歐錦棠與哥斯拉的初次邂逅，是兒時跟媽媽入戲院，看《哥斯拉之息子》，被連串爆破場面、激昂音樂所吸引。只是近年已開始生厭倦之感：「新拍攝嘅哥斯拉故事水準、特技都冇乜大進步，最嬲係哥斯拉嘅比例好似唔多啱。而自從過咗2000年，哥斯拉模型愈出愈多，欠缺經典味道，加上哥斯拉fans唔多，所以一般都唔係好炒得起。」年前更悉數將藏品送清！</p><p>出版人厲河　暗喻核戰</p><p>從日本文化研究者的角度去看哥斯拉，不得不請教厲河。20年前曾留學日本，於電視上看到哥斯拉的重播，就了解到導演本多豬四郎絕不只是拍攝一套怪獸特技片這麼簡單，故事背後還有反核的意義。二次大戰時，日本除了是首個、而且是至今唯一一個受到核武器攻擊的國家，投在廣島與長崎的兩枚原子彈強大的殺傷力迫使日本投降。而第一部哥斯拉電影於54年拍攝，劇本亦設定哥斯拉因為受輻射影響而變成巨大怪物，厲河認為日本當時仍活在核武的陰霾中：「那個年代仲有好多核試嘅消息，令受過原子彈傷害嘅日本擔驚受怕。」厲河不忘補充一句：「其實呢啲都係大人睇到嘅訊息，細路仔梗係覺得怪獸好打先好睇啦。」哥斯拉體積龐大，自此後鹹蛋超人、機械人如鐵甲萬能俠亦是同樣擁有比樓宇更高大的身軀。這是史無前例，連荷李活也從未涉獵類似拍攝手法。</p><p>獨立動畫創作人盧子英　舊版更真實</p><p>還記得1964年入戲院看哥斯拉的盧子英，覺得哥斯拉系列的新版、舊版各有出色之處，今次動畫展同時播映最經典《哥斯拉1954》與最新的《哥斯拉最後一戰》，是觀眾可作新舊對比的好機會。先說《哥斯拉1954》，盧子英偏好當時哥斯拉的造型：「當時用料可能比較粗糙，但出嚟嘅效果有意想不到嘅真實感。」遺憾之處，他說是節奏太慢，可能是哥斯拉的第一部電影，讓觀眾感受哥斯拉的破壞力，劇情自然拖慢了。<br> 至於《哥斯拉最後一戰》，盧子英認為導演在場景處理上有一大進步，然而特技方面與《哥斯拉1954》相比，仍分別不大：「始終《哥斯拉最後一戰》登場怪物有成11隻咁多，節奏明顯快咗。睇落會更加刺激。」</p><p>新舊哥斯拉大比拼<br>《哥斯拉1954》</p><p>1/819:50科學館<br> <br> 被譽為全球最佳怪獸片，令導演本多豬四郎一炮而紅，哥斯拉系列亦得以推出27集。這次電影經過修復，觀眾得以重溫此日本怪獸片名作。歐錦棠也極力推介，事關這是哥斯拉首度登上大銀幕的電影：「真係經典中嘅經典，日本特技片嘅始祖。哥斯拉嘅設計唔會好似其他動畫入面嘅怪獸咁超現實，我都一定會買飛捧場！」</p><p>《哥斯拉最後一戰》</p><p>29/716:00太古城UA<br> 30/718:30藝術中心<br> 1/817:30科學館<br> <br> 故事講述X星人以地球人類為食物，哥斯拉因而負起拯救地球的責任，與怪獸對抗。哥斯拉50周年完結篇，觀眾可一次過回顧11隻經典大怪獸。製作方面堅持用動作演員穿上戲服飾演哥斯拉，第一集扮演哥斯拉的演員寶田明再次粉墨登場，寶刀未老。被稱為告別作，同樣不可錯過。</p><p>第一回合-比海報設計</p><p>第二回合-比幕後製作班底</p><p>導演本多豬四郎創作出經典哥斯拉。特效總監、被譽為特攝之神的圓谷英二，鹹蛋超人亦是出自其手筆。創先河基本上叫做贏晒！<br> 勝</p><p>導演北村龍平於97年成立獨立製片公司，以10天時間執導《DOWNTOHELL》影片，一舉奪下獨立電影節（Indie'sMovieFestival）最高榮譽大賞。</p><p>第三回合-比主角</p><p>2勝1和<br> 舊哥斯拉勝</p><p>其他必睇推介<br>有哲理　《狼羊物語》</p><p>30/716:00太古城UA<br> 1/820:00太古城UA<br> <br> 小山羊阿咩摸黑到一間小屋避雨，遇見狼卡夫。兩隻小動物看不見對方，便交心聊天。後來大家發現雙方的真正身份，並無阻友誼的發展。卡夫如何壓抑自己吃羊的天性？一部有哲理性的動物寓言。</p><p>哥斯拉親戚《加米拉2006》</p><p>31/720:00太古城UA<br> 6/816:00科學館<br> <br> 加米拉可說是哥斯拉的親戚，可是加米拉的眼神卻更純真動人。故事講述小朋友在沙灘拾得小海龜，這就是加米拉。加米拉會飛天噴火球，但仍未大個仔的加米拉如何對付死對頭蜥蜴怪獸？</p><p>紀念終戰《再會在明天》</p><p>30/714:30科學館<br> 5/818:00藝術中心<br> <br> 為紀念終戰60周年的動畫之一，由作家海老名香葉子寫出少女時於戰爭中的體驗。一對孤兒小兄妹，在廢墟中生活。妹妹投靠了一個刻薄阿姨，哥哥則在淺草街頭死捱。兄妹的命運將如何改變？</p><p>最大眾化《犬夜叉劇場版-紅蓮的蓬萊島》</p><p>27/718:30藝術中心<br> <br> 犬夜叉的最新劇場版。犬夜叉為營救半妖童而與四鬥神大戰，身上被打了印。50年後，犬夜叉於蓬萊島再一決高下。此戲連盧子英都力撐，「一直有看高橋留美子的動畫，《犬夜叉》是高橋的最新力作。劇場版至今已推出第4集，這次動畫展中以《犬夜叉》最大眾化，是人人看完也能開心離場之作。」</p><p>另類動畫《地下幻燈劇畫少女椿》</p><p>30/720:00科學館<br> 1/819:30藝術中心<br> 6/821:45藝術中心<br> <br> 集變態與怪雞於一身的動畫，一名孤女要找靠山，卻走進一個怪人雜技團。不只受欺凌，還被強暴，最後覓得的，竟是一個侏儒有情郎。鬼魅、帶點懷舊味的畫風是現今日本動畫少有，集暴力、血腥、色情，另類動畫迷的選擇。</p><p>票價：一律$55<br> 網址：www.hkiff.org.hk<br> 查詢：29703300</p><p>街坊漏網心水</p><p>都話全城熱捧哥斯拉，個個街坊都撐行新舊哥斯拉。但「日本動畫展」無理由得哥斯拉，仲有乜心水？</p><p>「睇過《狼羊物語》VCD，動物造型好可愛，故事都幾有哲理性。後來都有翻看原裝的繪本，發現動畫版都做得出原著的味道。」</p><p>「哥斯拉外，我就揀睇《加米拉2006》。加米拉冇哥斯拉咁惡形惡相，但係打鬥場面一樣唔輸蝕，都好震撼。」</p><p>「之前未睇過有關的畫冊，但係睇晒成個動畫展，覺得《狼羊物語》啲動物畫得特別可愛。」</p><p>「我係宮崎駿fans，《再會在明天》無論係故事同人物設定方面都好似《再見螢火蟲》，想比較一下兩套有乜分別。」</p><p>「我唔算係哥斯拉支持者，但係《哥斯拉1954》、《哥斯拉最後一戰》二揀一的話會揀後者，始終都係彩色，新嘅哥斯拉都型啲啦。」</p><p>香港動畫有段古最後召集</p><p>看得多日本動畫，不妨支持一下本地動畫。《香港動畫有段古》話你知香港動畫原來已有40多年歷史。香港的動畫發展史其實極少被研究和整理，早於60年代中，電影人已在電影片頭加插有趣的動畫片頭，直至80年代開始才有長篇的動畫。是次活動便透過展覽、電影放映、座談會，讓觀眾了解香港動畫背後的故事。節目經已展開，仲有以下正片最後召集！</p><p>抵死ET《山T老夫子》</p><p>1983年的出品，當年ET外星人街知巷聞，老夫子原作者就一展其幽默風格，將E字變成山字，講述小市民老夫子在外星人山T的幫助下抵抗惡霸地產商的故事，當中老夫子給老闆欺壓的情況於今時今日翻看仍趣味十足。</p><p>舊時廣告動畫《黃廸作品展》</p><p>專做70年代廣告動畫的《黃廸作品展》，「刀嘜花生油」的小動畫相信無人不曉，展示香港當代產品推廣的手法，亦給大家一個機會回到充滿童真、純樸的年代。</p><p>個人選《盧子英作品選》</p><p>盧子英曾任職香港電台動畫組，一向鍾情日本動畫和獨立製作，作品選包括電影《開心樂園》等的動畫片段，與香港電台節目《人之初》、《香蕉船》等。圖為白貓洗衣粉。</p><p>*以上節目皆於香港電影資料館播放<br> 票價：一律$30<br> 查詢：27342900</p></body></html>