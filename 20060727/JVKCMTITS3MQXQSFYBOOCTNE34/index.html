<html><header><meta charset="utf-8"><title>摩登購物狂：情迷錯視Tee　變身好Easy</title></header><body><h1>摩登購物狂：情迷錯視Tee　變身好Easy</h1><p>炎炎夏天，女孩子出街多揀背心襯短打，加上一般女仔嘅Tee款式不多、變化不大，吸引力大大減低。幸好近年有「錯視Trompel'oeil」Tee當道，啲Print抵死過癮，令人有以假亂真嘅感覺，立刻挽回不少久未着Tee嘅美少女捧場。錯視Tee另一吸引之處就係可以配合個Print變身，襯得適宜想變咩Look都得。<br>記者：許維雅<br>攝影：黃子偉<br>Model：Christy@PureModels</p><p>姓名：Emily<br> 邊度買：旺角潮流特區<br> 幾多錢：$1,300</p><p>姓名：Carrie<br> 邊度買：旺角女人街<br> 幾多錢：$50左右</p><p>姓名：Julia<br> 邊度買：PaulSmith<br> 幾多錢：唔記得</p><p>姓名：Vicky<br> 邊度買：K2<br> 幾多錢：百幾蚊</p><p>姓名：Yankie<br> 邊度買：尖沙嘴利時商場<br> 幾多錢：唔係好記得，好似百幾蚊。</p><p>姓名：蔡小姐<br> 邊度買：新港中心<br> 幾多錢：唔記得</p><p>姓名：馬小姐<br> 邊度買：荃灣<br> 幾多錢：百幾蚊左右，唔係好記得</p><p>錯視=Trompel'oeil</p><p>Trompel'oeil本身係法文，Trompe係迷惑、欺瞞或障眼法嘅意思，l'oeil意則眼睛，英文即係「tofoolyoureyes」嘅意思。Trompel'oeil這個詞從米開朗基羅時代已經開始使用，係一種試圖讓人產生立體空間感覺經驗嘅平面作品畫法，就像古代教堂常在屋頂畫上長廊和圓柱，栩栩如生嘅空間透視感和光影描繪，都令人眼看以為一個平面上真有深遠長廊或石柱，令視覺上產生3D立體效果。時裝界中首位應用Trompel'oeil這種技巧嘅係與CocoChanel齊名嘅20、30年代巴黎設計師ElsaSchiaparelli，她在外套上印上斜孭嘅掛肩袋圖案，以假亂真，在當時嘅時裝設計上係非常前衞新鮮嘅做法。</p><p>變變變</p><p>大部份錯視Tee個Print都喺心口附近位置，想多啲變法要揀盡量唔好遮掩心口位置嘅襯衫，加件外套換件下身，感覺完全不同。</p><p>錯視Tee推介</p><p>店舖查詢</p><p>a/	ZARA（25060070）銅鑼灣時代廣場3樓313-316號舖<br> b/	KOBAN（28081753）銅鑼灣金百利商場UG827<br> c/	DeborahMall（31682528）銅鑼灣地帶159號舖<br> d/	Nova（31880198）銅鑼灣地帶184號舖<br> e/	homecomingstar（28818221）銅鑼灣金百利商場UG862<br> f/	DECK+（27825887）旺角瓊華中心2樓222號舖<br> g/	Paradise（28082558）銅鑼灣金百利商場UG805<br> h/	π3.14159（23881418）旺角瓊華中心U05號舖</p></body></html>