<html><header><meta charset="utf-8"><title>夫駕運報車失事亡　愛心家庭頓變零收入<br><br>婦與孖仔瀕臨冇飯開</title></header><body><h1>夫駕運報車失事亡　愛心家庭頓變零收入<br><br>婦與孖仔瀕臨冇飯開</h1><p>曾擔任寄養父母一年多的一對愛心夫婦，先後照顧過兩名無依兒童。本月中，擔任寄養爸爸的48歲阿富，開工駕駛貨車運送報紙途中，在屯門公路遇上交通意外死亡。阿富的妻子一夜之間失去愛侶，霎時間又未能找到工作養家，經濟頓陷困境，一對孖仔或面臨「冇飯開」的日子。</p><p>「佢冇病冇痛，呢頭返工，轉頭一個電話，話佢已經唔喺度，我真係接受唔到。」較阿富年輕三載的妻子阿娣，丈夫遇事後10天，心情仍未平復。</p><p>無錢辦亡夫骨灰位</p><p>近日忙於辦理丈夫身後事的阿娣，既要向警方錄取口供，亦要向社署申請緊急援助，以及替亡夫辦理火葬事宜。雖然阿富的僱主已發放了一筆應急費用，並定了下月10日出殯，但火葬後的骨灰位仍未有着落，阿娣亦沒錢辦理。<br> 丈夫被指在駕車期間疑打瞌睡及無扣安全帶，阿娣指丈夫駕車30多年，經驗豐富，且行車謹慎，從未遇過意外。「佢揸車咁多年，一單小意外都未發生過，又唔會橫衝直撞，又唔會開快車。」阿娣說，今次丈夫出事原因，有待警方交通部調查。<br> 丈夫出事後這幾天，阿娣獨處下來，便想起丈夫生前種種，亦想到日後如何照顧一對18歲仍未投身社會的「大細孖」。「大孖等緊會考放榜，細孖仲搵緊嘢做，我知佢哋唔開心，但係唔會向我表達，佢哋只會匿喺房度喊。」<br> 阿娣說，丈夫以往從事五金業，不過近年生意不景，於一年多前轉行送報紙，一家四口靠他供樓及支付生活開支。阿娣指，家中事務均依賴他處理，現時失去另一半，感覺極為失落，「佢只得40幾歲，咁就走咗，我日後條路咁長唔知點走。」<br> 因無力再供樓，阿娣打算將單位放盤，可是村屋相對較難出售，目前要每月供約4,000元，仍有20年期，她難以負擔。<br> 阿娣在一年前申請擔任做寄養家庭，但津貼扣除照顧小孩的支出後，只餘1,000多元，起不了作用。加上，在丈夫出事後，她剛接手寄養的一名小童亦因她情緒未能平復，暫交回有關志願機構照顧，所以一家現時是零收入。</p><p>家姑家翁未知噩耗</p><p>處處維護家人的阿娣稱，八旬家姑及家翁仍未知悉兒子遇事的消息，故她與親友惟有暫時隱瞞真相，免患有心臟及高血壓的兩老再受刺激。<br> 蘋果日報慈善基金在阿娣丈夫遇事後，已即時撥款20,000元助她辦理殮葬事宜。目前阿娣最需要的是應付眼前的生活費，盼善長伸出援手。<br> 本月13日凌晨2時半，屯門公路近小欖段一部運載報紙的貨車，途經一右彎時撼石壆後翻側，48歲司機鄧富林疑沒扣上安全帶被拋出車外重傷，送院後證實死亡。<br> 捐款編號:Ｃ2099</p></body></html>