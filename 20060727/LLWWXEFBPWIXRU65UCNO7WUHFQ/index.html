<html><header><meta charset="utf-8"><title>羅馬尼亞總理獨行俠炒車</title></header><body><h1>羅馬尼亞總理獨行俠炒車</h1><p>羅馬尼亞總理塔里契亞努（CalinTariceanu）唔似一般政要咁，出入都要豪華汽車代步，有時會自己揸吓電單車。不過，佢前日（周二）喺首都布加勒斯特以北一個市鎮揸電單車嗰陣，入彎時收唔切油，同一架汽車迎頭相撞，塔里契亞努受咗傷。政府發言人話塔里契亞努只係受咗皮外傷，冇骨折，但仍要留院接受觀察。據講塔里契亞努出事嗰陣，並冇隨從或者保鑣同佢一齊。路透社</p></body></html>