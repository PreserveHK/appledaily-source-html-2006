<html><header><meta charset="utf-8"><title>不屑舊愛出賣衞蘭<br>Rosemary認錯與Gordan絕交</title></header><body><h1>不屑舊愛出賣衞蘭<br>Rosemary認錯與Gordan絕交</h1><p>近日有雜誌刊登Rosemary前男友Gordan與衞蘭拍拖時的kiss照片，有傳有人為金錢而賣相。Rosemary昨日同聲指摘Gordan利用他人非常要不得，她不擔心往昔跟對方拍拖的照片曝光，但斷言「我唔識呢個人！」堅決絕交。</p><p>混血名模Rosemary昨日在將軍澳出席科學環保創作展，她遲到近半小時，到場時一臉愁容，連身穿的低胸雪紡裙都忘記打底，透出內裏的T-back，要勞煩公關提醒兼帶她買底裙。<br> 查問之下，原來Rosemary早晨時弄傷手，入院縫針後負傷開工，她說：「我今日發生意外，男友陪我去醫院，兩隻手指縫咗六針。至於係乜嘢意外我唔想多講，都係小問題啦。」</p><p>「利用人好差」</p><p>提到前男友Gordan當年與衞蘭（Janice）拍拖時的接吻照被公開，問Rosemary可擔心自己是下一個受害者？對此她說：「我替Janice有啲咁嘅遭遇難過，佢面對好大壓力，好慘。好彩我同Gordan冇乜相，有都只係普通合照，唔係kiss之類嘅親密照。」<br> 問會否擔心Gordan公開二人的性事或秘密時，Rosemary有點動氣說：「唔會再擔心咁多，佢講乜都唔會hurt到我，不過佢利用人就好差囉！」</p><p>「唔識呢個人」</p><p>Rosemary與Gordan拍拖時惹來母親反對，她昨日揚言後悔與對方交往，她說：「每個人都會做錯事，媽咪一向叫我畀耐性，揀個好嘅先拍拖。」外間以「賤男」形容Gordan，Rosemary不願置評，她說：「我已經唔識呢個人。」堅決劃清界線。<br> 採訪、攝影：JessicaNgan</p></body></html>