<html><header><meta charset="utf-8"><title>成龍宴請六叔失敗</title></header><body><h1>成龍宴請六叔失敗</h1><p>成龍上周六為自資成立嘅設計室搞記者會，仲拉隊去銅鑼灣利園嘅西苑包房筵開六席，咁啱邵逸夫（六叔）同方逸華都喺嗰度食飯，由於成龍霸咗房，所以六叔要坐大廳。不過成龍都特登同六叔六嬸打招呼，仲話幫佢哋埋單，不過方小姐堅持唔肯，仲話如果成龍想請食飯，不如下次再約，成龍應承然後返入房。</p></body></html>