<html><header><meta charset="utf-8"><title>拍MV扮畫家上癮<br>坦蕩麗淇繪光豬男友</title></header><body><h1>拍MV扮畫家上癮<br>坦蕩麗淇繪光豬男友</h1><p>周麗淇（Niki）日前拍攝廣告歌《問號先生》MV，扮演女畫家的她，要站在六呎高的木台上，繪出心儀對象，Niki畫出一個沒有樣貌的男子，猶如鬼片般，十分搞笑，不過她說：「呢個係問號先生，因為我𠵱家冇嘛，唔知大家有冇好介紹，不過就算有咁嘅人出現，我都要考慮下公唔公開。」</p><p>擬拍賣畫作</p><p>若真命天子出現，Niki可會為對方畫畫？她說：「到時先算，如果唔介意我畫得差嘅話，人體素描都冇所謂，到時已經係男女朋友咯，梗係要坦誠相對啦，不過佢除衫，我唔除㗎喎！」<br> 在MV中，Niki拿着畫筆似模似樣，畫出來的東西也不至太難看，她說：「講真我唔多識畫畫，仲有啲畏高，不過我係專業演員嘛，梗扮得似啦，第日攞張畫出嚟拍賣㖭。」<br> 撰文：蔡如玉</p></body></html>