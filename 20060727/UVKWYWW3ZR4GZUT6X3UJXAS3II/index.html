<html><header><meta charset="utf-8"><title>大埔試新陣亂點鴛鴦</title></header><body><h1>大埔試新陣亂點鴛鴦</h1><p>今季新升甲組嘅地區球隊「和富大埔」，前晚約咗流浪「拍跳」試陣。呢場係大埔成軍後首場友賽，佢哋下半場竟然將原先踢開前鋒嘅安基施同法蘭西斯放晒去後防，將打開中堅嘅文廸推前打前鋒，結果輸2:4，但佢哋秘書長陳平（圖）就話，咁樣安排主要係等啲球員認識甲組前鋒嘅踢法同走位喎！</p></body></html>