<html><header><meta charset="utf-8"><title>鄭嘉穎吐男人之苦</title></header><body><h1>鄭嘉穎吐男人之苦</h1><p>鄭嘉穎（圖）同王賢誌噚日凌晨喺中環皇后碼頭拍攝無綫新劇《寫意人生》外景，兩個都化咗個被打瘀眼嘅妝，劇情講述兩男齊坐碼頭望海隊啤，互訴男人之苦，其間鄭嘉穎好激動，王賢誌就搭佢膊頭以示安慰，但每當停機，鄭嘉穎好快就回復平靜情緒，同導演研究拍攝事宜，非常專業。</p></body></html>