<html><header><meta charset="utf-8"><title>關你車事：Mazda3S濕地任砌　一踩油冚埋嚟</title></header><body><h1>關你車事：Mazda3S濕地任砌　一踩油冚埋嚟</h1><p>WOW，呢部萬事得，家庭車仔，唔識死裝台2,000偈，馬力大大好好砌，個樣真係好鬼好睇，無乜技術都唔怕濕滯，加咗DSC、TCS等電子掣，盡油入彎都受控制，代理話明試車任砌，等我睇你有幾巴閉，點知一踩油，動力十足大浪冚埋嚟，話之你係大馬嘅車仔，一樣將你鋸低。<br>記者：伍旋卓<br>攝影：黃子偉、鄭達基<br>模特兒：Fiona</p><p>「升級2.0引擎，150匹醒，5個波勁，啄住啲歐洲家庭車仔，起步擺明Cut入你條Lane，讓你？你黐㗎，無得傾。」</p><p>Yo……Mazda3S其實好巴閉，上年日本試車快到暈低，走彎功夫一啲都唔曳，特別彎路個Apex位，盡油入彎嚇到流鼻涕，其實2,000偈，快過鬼，上斜仲可以載多幾位，條喉嗌住真係巴Q閉。有樣嘢，佢仲威，懸掛跳彈幅度細，舒服過北姑隻皇牌雞，爛路慢車唔會頭暈濕滯，快車動力十足大浪冚埋嚟。Ah……5前速Activematic半自動波，表現快手唔呃細路哥，一腳地台油，過晒你哋頭。<br> 有DSC、TCS，搞到我入彎，好似個低B，就係因為咁，操控好Free，睇唔出呢部MazdaThree，4隻門，實用好做事，形容佢，只得個「好」字。</p><p>「尾廂大到我未見過，可以畀我同幾條女齊齊拍拖，摺埋個後座，翻天覆地𠵱𠵱呵呵。」</p><p>Mazda3S車廂大到出奇，靚女上車唔使四圍匿，後座麻甩佬又無谷氣，仲話張椅剪裁Fit到痹，送完班友返屋企，轉身殺咗過隔籬，同條女講去郊外玩甩尾。<br> Yo……我反低個地台，靚女攤響車廂露出雙大髀，俾佢搞到㷫㷫哋，無名火起Walktrough去車尾，諗住當正喺屋企，佢×味，頭頂空間大到死，10個花式喘晒氣。<br> 半麖皮座椅真係好堅，仿桶設計仲有線車邊，大塊後鏡無盲點，唔怕盲毛唔打燈過線，不過車價要就番個價錢，無咗個電動調校鍵，下下要用手唔多方便，Oh。<br> 試車嗰陣有條盲亨，望到佢個樣就憎，手指撥個軚盤轉波掣，扭力夠大無得揮，左撩右撩唔扭計，加上3副式軚盤圓周細細，轉向一流，彎路有發揮。」</p><p>Mazda3S規格</p><p>引擎：1,999c.c.直4DOHC<br> 馬力：150ps/6,500rpm<br> 扭力：18.7kgm/4,500rpm<br> 傳動：5前速+/-半自動波<br> 售價：$169,800<br> 查詢：萬事得汽車（28931112）</p><p>供款計算機</p><p>首期：$18,597<br> 利率：4.5%<br> 每月供款：$4,115×48期<br> （以上數據僅供參考）</p><p>出車資料</p><p>車價：$169,800<br> 牌費：$5,877<br> 全保：$10,290（以0%NCB計算）<br> 總計：$185,967</p></body></html>