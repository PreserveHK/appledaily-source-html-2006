<html><header><meta charset="utf-8"><title>摩登購物狂：易配襯遮巨躉　長披夠百搭</title></header><body><h1>摩登購物狂：易配襯遮巨躉　長披夠百搭</h1><p>夏天掛件長褸，對男士嚟講可能係一件荒唐的事，但對視美如命的女生嚟講，在背心或Tee外加件長披（超長背心）唔單止有效遮掩巨躉橫行，就連粗腰都一樣「瞬間消失」，實行睇唔到就當冇；而背心長披之所以受歡迎還有一個原因，就係夠百搭，即乜人都着得到Carry得起，發放唔同味道，比會考更無難度。一件咁嘅背心長褸在我們膚淺女生眼中，絕對係劃時代的創造！<br>記者：黃藹瑩<br>攝影：陳盛臣、何家亮<br>Model：Yu（PureModel）</p><p>貼身背心</p><p>拼花的長披因為花多而且料比較硬身，所以本身把鈕扣好時亦可以當作一件衫裙咁着，簡簡單單，內裏着件淨色貼身背心已足夠。<br> <br> 藍色拼花背心長褸$219（e）<br> 黃色背心$150（R）<br> 四個骨牛仔褲$438（2）</p><p>休閒得體</p><p>OL平時好少機會着呢類背心長褸返工，始終唔係間間公司都可以着得Casual，不過星期五或六不妨着得型一點。若始終要有個譜的話，淨色通花會是個不錯的選擇。<br> <br> 黑色×藍色吊帶長褸$223（ds）<br> 杏色HalterNeck背心$250（R）<br> 洗水綠色牛仔短褲$330（R）<br> 啡色皮帶$230（R）</p><p>圖案拼淨色</p><p>顏色鮮艷給人較活潑的感覺，而且少女味亦都比較重，樣子過份成熟的女生未必適合這個Style，免得出街跟中學生撞衫吧。外面的長披已經有設計有Pattern時，內裏都是一件Plain一點的Tee最保險，不過嫌胸前無物的話亦可加條頸鏈。<br> <br> 灰×藍針織背心長褸$210（ds）<br> 黃色貼身Tee$270（R）<br> 黑色墜身闊褲$360（ci）</p><p>碎花Pattern短袖長身衫$198（p）</p><p>剪裁突圍</p><p>晚上去蒲當然可以去盡一點，不過下下都吊帶背心加四個骨牛仔褲、再襯3吋高踭鞋做戰衣的話難免有點悶，要突出，不妨在外加件剪裁突出的長披，立即成為全場焦點。<br> <br> 米白色貼身Tee$296（q）<br> 黑×灰不規則剪裁背心長褸$479（pr）</p><p>黑x藍閃領大鈕背心長褸$238(ds)<br> 黑色墜身短裙$399(pr)</p><p>街頭女生　喪跟長披熱</p><p>售賣點：</p><p>（ci）cirrus（28827575）銅鑼灣金百利173號舖<br> （ds）DoubleStep（23888754）銅鑼灣地帶222號舖<br> （e）Eternal（34273382）銅鑼灣地帶224號舖<br> （pa）Paddyfield（28826093）銅鑼灣金百利210號舖<br> （p）ppf（34288292）銅鑼灣金百利129號舖<br> （pr）princess2（28821815）銅鑼灣金百利127號舖<br> （q）quarter（28827982）銅鑼灣金百利182號舖<br> （2）2068（29447886）銅鑼灣金百利836號A舖<br> （R）ROCOCOFASHION（25042382）銅鑼灣金百利178號舖</p></body></html>