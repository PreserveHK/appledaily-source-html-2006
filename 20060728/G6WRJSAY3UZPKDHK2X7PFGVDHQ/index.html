<html><header><meta charset="utf-8"><title>國米威水相國旗唔夠數</title></header><body><h1>國米威水相國旗唔夠數</h1><p>意足總宣布補頒上季聯賽錦標畀國米，「國米躉」望穿秋水等咗17年終於等到第14個意甲錦標。因為假波案而膺雙料冠軍，國米無安排慶祝活動，只喺官網整張威水相，會徽右面有好多意大利旗，1支代表1次錦標。喂，數落數字係14但旗得13面，點計先？唔通整嗰個覺得唔光采，所以今次唔計？<br> </p></body></html>