<html><header><meta charset="utf-8"><title>卡特朗醒目向AC道歉</title></header><body><h1>卡特朗醒目向AC道歉</h1><p>AC米蘭副會長加里安尼不滿皇家馬德里嘅挖角方式，包括私底下斟卡卡，所以早幾日向對方「宣戰」，話以後唔賣球員畀皇馬。皇馬會長卡特朗前日急急喺官方網站登聲明，話雙方之前存在誤會，𠵱家希望重修舊好。又係嘅，卡特朗上任無耐，內部已多嘢煩，無理由周圍樹敵，一於以和為貴啦。</p></body></html>