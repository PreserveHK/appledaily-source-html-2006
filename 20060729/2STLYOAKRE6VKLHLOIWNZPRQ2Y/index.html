<html><header><meta charset="utf-8"><title>喂，睇書啦！《AutoEXPRESS》Issue919咦，寶馬出Z2？09年有貨</title></header><body><h1>喂，睇書啦！《AutoEXPRESS》Issue919咦，寶馬出Z2？09年有貨</h1><p>上星期睡眠時間突破少於50小時，連新到嘅汽車雜誌都無時間睇；不過累還累，當我昨日喺公司見到最新一期《AutoEXPRESS》嗰陣，就決定點都要睇埋佢先去瞓。究竟今期書有咩吸引到我？咪就係佢哋爆料話寶馬喺2009年推出全新Z2車系囉！<br>雖然話新車仍在草擬階段，但係睇幅預想圖，單係個肌肉Look已經好Attractive，加埋部車仲可能用一台全新Twin-Turbo引擎，又或者係全新3.0直6引擎，嘩，真係勁到呢……</p><p>Freelander2　真係型好多！</p><p>再往後揭，又見到我最鍾意嘅越野路華Freelander2，新一代個Look跟舊的完全係兩個世界，明顯係變得Grand咗，望落仲有啲RangeRover嗰份豪華Style，台偈就係3.2V6型號，230匹輸出睇怕都唔會差得去邊。</p><p>記者：鄭達基<br> 攝影：黃子偉</p></body></html>