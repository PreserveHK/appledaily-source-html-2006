<html><header><meta charset="utf-8"><title>林柏特身價暴跌10倍<br></title></header><body><h1>林柏特身價暴跌10倍<br></h1><p>車路士林柏特轉會費330萬鎊（約4千7百萬港元）有得傾？冇錯，不過係出年夏天。根據國際足協新例，28歲球員效力同一間球會3至5年，別會就可出低價收購，目的係保障球員唔使畀球會鎖死。世盃前車仔曾向林柏特開出一份5年3,400萬鎊合約，但經世盃差勁表現後冇晒下文，睇嚟佢出年似走人。<br> </p></body></html>