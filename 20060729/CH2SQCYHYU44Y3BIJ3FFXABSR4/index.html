<html><header><meta charset="utf-8"><title>701收料站：中國水務向前看</title></header><body><h1>701收料站：中國水務向前看</h1><p>昨日為期指結算日，但港股同前日一樣，只靠隻中移動（941）撐住，大市成交雖然仍有264億元，但大市仍然係悶到飛起。<br> 另外，周一股價無端被勁質8％的中國水務（855），昨日公布全年的業績繼續虧損，數字仲擴大至3859萬元，股價急跌之謎真相大白。中國水務昨日再跌1.05％，收1.88元。<br> 不過，經紀黃叫小初少擔心，佢話中國水務今時唔同往日，隻股年頭由幾毫子炒上，最高炒過上去2.40元，跟住又批股又發可換股債券集資，家陣手頭現金充裕，喺大陸收購的水務項目將陸續有來。<br> 中國水務剛剛公布的業績，只係反映過往的情況，今年以來大搞的新項目，貢獻仍未反映在業績內，基金經理睇股票，往績只係其中一個考慮因素，而最重要都係睇公司未來前景。<br> 太陽能概念股華基光電（155）所公布的業績一樣係見紅，但股價昨日上升8％，收0.54元，就係呢個原因。<br> 慕容小初</p></body></html>