<html><header><meta charset="utf-8"><title>80s的好</title></header><body><h1>80s的好</h1><p>潮界都在回歸80s，真高興。我沒法對70s產生感情，因為彼時豆丁，身體迷戀系統未發育完成；踏入80s成長期，開始了用眼睛思想的大時代，死火，十足做完激光矯視，「戀」Q咁嚟。尤其係80s產物──MusicVideo，撻着了，便死不轉台，好彩今日喺YouTube.com都搵得番。<br>MTVUK為慶祝25周年B-Day，舉行歷年最破格（Groundbreaking）MV選舉。本周二賽果出來，娜姐除了憑火燒十字架及同黑人打茄輪的《LikeaPrayer》奪冠，更在10大中連掃3大。喂，咪住咪住，點止《LikeaPrayer》（89）同《Vogue》（90）？仲有《LikeAVirgin》（84）呢？《MaterialGirl》（84）呢？呢啲結集電影、時裝、舞蹈、流行等元素的MV，𠵱家睇番一啲都唔Out，君不見今夏女界正好循環再用娜姐四個骨的彩色Leggings、大抽頸鏈、短到上心口的CroppedJacket咩？是遲來了20多年的概念復刻。仲有MJ，喺YouTube搵番《Thriller》（83），13分鐘長的足本MV，MJ變身狼人兼同成班喪屍群舞，留意，MJ已經着緊M字棒球褸加窄腳褲，呢兩年男界街牌翻煲咗幾輪喎。80s的音樂，無疑少了70s的憤怒，多了一份奢華與迷茫，像是成長的胎記，如影隨形。</p><p>破格頭5位</p><p>No.1Madonna《LikeaPrayer》<br> No.2BritneySpears《BabyOneMoreTime》<br> No.3MichaelJackson《Thriller》<br> No.4Madonna《RayofLight》<br> No.5Madonna《Vogue》</p></body></html>