<html><header><meta charset="utf-8"><title>周日FW王：即捉即食蛇</title></header><body><h1>周日FW王：即捉即食蛇</h1><p>生食八爪魚、青蛙刺身叫核突？未算，有人生食蛇都夠膽死，唔係將條蛇斬件上碟生食喎，係即捉即擺入口生勾勾咁食。短片一開始，見一個貌似八両金嘅醜男接受訪問，鏡頭一轉成隊攝製隊貢上山，睇住醜男掘山窿搵蛇。醜男又好嘢喎，唔怕蛇有毒，一捉到就一嘢咬甩個蛇頭，之後順住落𡁻埋蛇身。可能蛇皮太韌喇，有個鏡頭見到佢要用盡牙力先咬得開條蛇，條無頭蛇未死，條尾仲喺度勁典……嗚，唔講嘞，想嘔就自己睇喇。<br><br>記者：張一豪</p><p>網址： http://www.youtube.com/watch?v=jxqbLFegFLI&amp;search=%E7%94%9F%E9%A3%9F </p></body></html>