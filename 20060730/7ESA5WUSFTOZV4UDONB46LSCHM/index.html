<html><header><meta charset="utf-8"><title>江若琳念大雄聲音</title></header><body><h1>江若琳念大雄聲音</h1><p>新人江若琳噚日現身灣仔動漫節，同多啦A夢一齊宣傳下星期上映嘅多啦A夢新戲《多啦A夢—大雄的貓狗時空傳》，佢話自細就好鍾意睇多啦A夢，因為屋企管教好嚴，所以希望有隨意門可以周圍去。<br> 江若琳仲話今次好榮幸可以唱到電影嘅插曲《夢境日和》，對於聲演大雄多年嘅配音員盧素娟過身，佢覺得好可惜。&#13;</p></body></html>