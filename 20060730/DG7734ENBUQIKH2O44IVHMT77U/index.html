<html><header><meta charset="utf-8"><title>全天侯狗仔隊：<br>陶喆上海一家親陪媽咪會緋聞情人</title></header><body><h1>全天侯狗仔隊：<br>陶喆上海一家親陪媽咪會緋聞情人</h1><p>陶喆日前去咗上海做宣傳，佢父母近年移居當地，一向侍母至孝嘅佢特別抽空同媽咪王復蓉食飯，但爹哋陶大偉就冇出嚟。雖然當日陶喆係三人行，但爹哋嘅位置就換咗係媽咪王復蓉嘅緋聞情人兼社交舞老師李岩。</p><p>陶爸爸大方</p><p>三個人去咗食上海菜，席間有傾有講，食得好開心，食飽飽陶喆不避嫌咁同佢哋一齊搭的士離開，先送咗佢返下榻嘅希爾頓酒店，然後陶媽媽就同李岩坐番同一部的士走。<br> 20歲嘅李岩同現年58歲嘅陶媽媽之前傳過緋聞，又係社交舞老師同學生關係，陶媽媽解畫話李岩係佢契仔，佢哋兩母子仲一齊參加過標準舞大賽，當時陶喆好緊張，借出御用化妝師同髮型師畀媽咪，仲越洋打電話鼓勵，搞到陶媽媽好鬼感動。李岩身兼好多個身份，不過最奇怪就係佢同陶吉吉關係好之外，同陶爸爸嘅關係都OK，陶大偉仲講過支持太太學跳舞，睇嚟佢嘅愛情觀都好大方吓。<br> 上海直擊</p></body></html>