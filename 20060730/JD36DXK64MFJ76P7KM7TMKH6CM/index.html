<html><header><meta charset="utf-8"><title>韋利冇職業道德抵鬧</title></header><body><h1>韋利冇職業道德抵鬧</h1><p>好多嘢都要「你情我願」，夾硬嚟冇用。好似意大利前鋒韋利咁，今夏加盟森多利亞冇耐就話想退休，球會自然極力挽留；到球隊開操，韋利以膝傷為由請假，點知畀記者影到喺撒丁島「疏扶」，斷正！森多利亞亦忍唔住要出售韋利。喺呢件事上，韋利玩掛靴兼失蹤，咁冇職業道德絕對抵鬧！</p></body></html>