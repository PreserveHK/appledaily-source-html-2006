<html><header><meta charset="utf-8"><title>四萬人冒雨睇祖兒？</title></header><body><h1>四萬人冒雨睇祖兒？</h1><p>容祖兒前日喺順德天佑城搞簽名會，係佢國語碟內地宣傳嘅尾二站，唱片公司啲宣傳人員聲稱本來打算招待1,000歌迷，點知嚟咗40,000人冒雨等簽名，真係誇張。主角祖兒一早到咗，但因為fans多得滯，當地嘅組織建議腰斬活動，以免發生混亂，祖兒噚日又去咗深圳搞簽名會，唔知唱片公司又係咪講到有咁多人呢？</p></body></html>