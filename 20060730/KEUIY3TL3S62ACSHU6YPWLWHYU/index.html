<html><header><meta charset="utf-8"><title>布力般友賽吞5蛋羞家</title></header><body><h1>布力般友賽吞5蛋羞家</h1><p>今夏英超強隊好似熱刺、曼聯踢熱身賽戰績唔錯，但中游球隊就唔多爭氣，好似布力般日前喺德國友賽奧林比亞高斯吞5蛋。曉士踢波、教波不嬲有鬥心，點估到喺熱身遭受領軍以來最大敗仗！最衰係門將安格文賽前熱身時受傷，禍不單行。米堡亦吞唐卡士打雙蛋，仲要係對方射失兩球12碼，點搞？</p></body></html>