<html><header><meta charset="utf-8"><title>水陸兩用車：Rinspeed水陸兩用車　橫跨英法創新紀錄</title></header><body><h1>水陸兩用車：Rinspeed水陸兩用車　橫跨英法創新紀錄</h1><p>入水能游，出水能行嘅水陸兩用車晨早已經出過十萬幾款，架架都話自己幾咁掂，但又有無一架好似今次呢架咁威先？呢架由瑞士Rinspeed公司設計、出產嘅水陸兩用車啱啱就創造出世界紀錄，以最短時間由英國東南部港口Dover去法國Sangatte，全程都只係用咗193分鐘47秒，破紀錄之餘仲入埋《健力士世界紀錄大全》，咁你話佢威唔威先？</p><p>跑贏全靠特種引擎</p><p>今次之所以可以打破紀錄完成賽程，除咗有賴「波士」Frank.MRinderknecht之外，另一個致勝原因，都係多得佢哋採用咗一副輕磅、低耗油量又夠環保嘅全新750c.c.直2引擎，佢可以做出140匹馬力，最大扭力可以去到110.6lb-ft/3,500rpm，加上「波士」嘅技術，攞獎易過食菜啦！<br> <br> 記者：黃婉冰</p></body></html>