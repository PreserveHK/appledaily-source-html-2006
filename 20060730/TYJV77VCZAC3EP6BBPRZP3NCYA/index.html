<html><header><meta charset="utf-8"><title>左右手</title></header><body><h1>左右手</h1><p>保利香港董事總經理張振高（中）唔太識講廣東話，惟有靠公司秘書何國鵬（右）幫幫手，再加埋身體語言，先至唔使同班記者雞同鴨講。坐埋一邊嘅副董事總經理葉黎聞（左）就以靜制動，必要時先出口。睇嚟張總要學好啲廣東話，以後先至可以單刀赴會。<br> 梁鑑章攝</p></body></html>