<html><header><meta charset="utf-8"><title>有線娛樂3周年狂數無線</title></header><body><h1>有線娛樂3周年狂數無線</h1><p>有線娛樂台三周年，前晚在尖沙嘴馬可孛羅香港酒店舉行慶祝會，成龍以特別嘉賓身份出席，有線一班主播與台長徐小明上台暢談這三年苦與樂時，激動至落淚。幾位主播又演趣劇諷刺無綫說：「隔籬台有個飯局，見嚟見去都係同一個主持藝人，啲藝人又被迫上去個節目，真係癡癡呆呆，坐埋一枱。」明顯是揶揄無綫總經理陳志雲所主持的《志雲飯局》。趣劇中又出現一隻畫了三種顏色的蟹在打橫行，主播們均指這隻三色蟹好惡。</p><p>「放馬過嚟」</p><p>徐小明表示開台以來遇到不少波折，他說：「有主播喺採訪時，遭到藝人助手走出嚟拍咪或者阻止我哋採訪，但有線唔會死，我哋唔怕競爭，無綫唔好再出口術，要競爭就放馬過嚟。」成龍送了一個金錘給有線，希望有線能打破壟斷。<br> 採訪：卓寶花</p></body></html>