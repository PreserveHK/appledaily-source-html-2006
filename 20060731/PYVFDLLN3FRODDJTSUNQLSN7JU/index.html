<html><header><meta charset="utf-8"><title>朱孝天送別亡父強忍淚</title></header><body><h1>朱孝天送別亡父強忍淚</h1><p>朱孝天父親朱月明日前肝癌病逝，終年58歲，噚日喺桃園殯儀館舉行公祭，之後再將遺體火化，雖然朱孝天戴住墨鏡，全程表現好堅強，但見佢鼻尖紅紅，可能偷偷喊過都唔定。有傳朱孝天叫F4唔好到場，以免引起騷動，但經紀人就話佢哋係有嘢做嚟唔到。儀式後，朱孝天求記者畀佢私人空間，又同大家講辛苦晒，其實最辛苦嗰個係佢至啱。</p></body></html>