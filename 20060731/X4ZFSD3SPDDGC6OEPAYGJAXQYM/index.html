<html><header><meta charset="utf-8"><title>網絡新招：HSDPA快過3G5倍</title></header><body><h1>網絡新招：HSDPA快過3G5倍</h1><p>現時要喺戶外以寬頻上網，只能去到網絡商所指定HotSpot上網，與一般人所想到隨時隨地享用寬頻嘅想法，尚差好遠，不過呢個心願將會有機會達成。事關富士通最新推出嘅LifeBookQ2010，就具備HSDPA功能，配合SmarTone-VodafoneHSDPA網絡，數據傳送速度可達1.8Mbps，相比於3G快5倍，比起GPRS更係快足足20倍之多，即使同家居網絡相比，亦唔太輸蝕。據知SmarTone-Vodafone更有計劃喺07/08年推出達14.4MbpsHSDPA網絡，甚至比現時10Mbps寬頻更快！而費用方面，最低可以$100/50MB或選擇以每1KB$0.12計算，慳時間又慳錢，對經常要拎住Notebook工作嘅用家就啱晒。<br>查詢：富士通（31012898）<br>記者：許福合</p></body></html>