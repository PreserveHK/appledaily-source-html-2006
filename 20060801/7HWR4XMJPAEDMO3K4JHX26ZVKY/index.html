<html><header><meta charset="utf-8"><title>機迷情報：第3款試玩版免費下載　引你升級V2.8</title></header><body><h1>機迷情報：第3款試玩版免費下載　引你升級V2.8</h1><p>仲以為SONY全心全意趕PS3，完全忽略PSP嘅市場，點知外國就剛公布，PS3推出後將可對應PSP做手掣，唔單只操控PS3，更可透過PS3影音功能，將各類影片、音樂等檔案下載至PSP！<br>唔單只咁，官方仲剛發布PSPV2.8系統版本畀機迷Download。老實講，新增功能都係喺RSS下載影像度搞花臣，又加入「.3gp」嘅音樂檔案支援，呢點變更對港人嚟講真係冇乜吸引力。<br>最正點係同期推出嘅《滾動液態球》（Tama-run）試玩版，今次係繼《樂克樂克》、《數雄》後，第3款開放供機迷下載嘅試玩版。有網迷試玩過，評價算OK，類似《樂克樂克》，玩法係要扮「一粒水」，利用地心吸力左碌右碌，當然有唔少陷阱難關考驗你，筆者都試玩過，真係幾過癮吓。<br><br>記者︰徐影龍<br></p><p>PSPV2.8下載網址：</p><p> http://www.sony.com.hk/sceh/hardware/psp/update/updatespc.html <br> 《滾動液態球》試玩下載： http://www.jp.playstation.com/scej/title/tama-run/ </p></body></html>