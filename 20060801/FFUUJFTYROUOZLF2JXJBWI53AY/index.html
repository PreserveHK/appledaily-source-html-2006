<html><header><meta charset="utf-8"><title>恩斯拍韋斯英乙雙茅柴</title></header><body><h1>恩斯拍韋斯英乙雙茅柴</h1><p>前英格蘭隊長恩斯做唔成狼隊領隊，最近去咗同新晉史雲頓教頭韋斯密斟，有機會去呢支乙組隊做球員兼副領隊。呢兩個一黑一白嘅前英格蘭國家隊中場出名茅柴，鏟傷對手當食生菜，一早有晒前科。如果佢哋聯手教波，史雲頓實會變成殺手球隊，真係戥其他英乙隊嘅球員擔心。</p></body></html>