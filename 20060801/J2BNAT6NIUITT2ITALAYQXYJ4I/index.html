<html><header><meta charset="utf-8"><title>美女櫥房：連身裙加條牛　淑女變型女</title></header><body><h1>美女櫥房：連身裙加條牛　淑女變型女</h1><p>連身裙總給人太Lady的感覺，總以為：我哋個樣唔夠Sweet，皮膚唔夠白，身形冇番咁上下，雙腿冇番咁上下長，點會Carry得好！其實你同我一樣可以着連身裙，變身型女，一樣着住去中環Clubbing。邊個話連身裙唔可以着得Casual？以上誤解，今日由Twins的Stylist嘉嘉幫你糾正！<br>記者：黃藹瑩<br>攝影：楊錦文<br>Model：Yvette（PureModel）<br>場地提供：Choice（27709700）</p><p>粉藍色通花連身裙$499（c）<br> 韓國AING洗水牛仔褲$499（c）<br> 銀色布花高踭鞋$359（c）<br> 銀色通花牌珠鏈$179（c）</p><p>嫌Lady　加條牛仔褲</p><p>嘉嘉教路：若着連身裙要避免給人太過成熟的感覺，就要揀些腰線高一點的款式，如腰線就在胸部位對下就最佳，亦不要揀些DeepV款的。嫌只着一條連身裙太過Lady的話，加條牛仔褲係最好的辦法。</p><p>其他選擇：</p><p>腰線高娃娃裝　Cute爆</p><p>嘉嘉教路：女仔着呢類腰線高的娃娃裝就最好，因為感覺Cute啲，如果頸上佩戴些誇張或得意的飾物感覺亦會年輕一啲。如果想營造高貴一點的感覺，不過揀一條雪紡質地的，咁出席重要一啲的場合都啱，又或者可以揀有啲Volume的連身TubeDress都一樣高貴得到。<br> <br> 白色吊帶連身裙$499(z）<br> 黑白色長膠珠鏈$199（c）</p><p>其他選擇：</p><p>配同Tone披肩　唔單調</p><p>嘉嘉教路：有時候嫌連身裙太單調，除了加一些誇張的飾物之外，亦可以披一件或圍一條跟連身裙同一顏色或同一個Tone的披肩或圍巾。<br> 米色背心花邊連身裙$359（c）<br> 米色喱士披肩$299（c）<br> 水晶綴喱士頸鏈$179（c）</p><p>白色碎花　人人啱</p><p>嘉嘉教路：講今季連身裙最大熱的顏色，白色一定走唔甩。任何膚色的女生都啱襯，至於Pattern方面連身裙多玩碎花，不過怕成熟味太重的女生，就不要揀有太密碎花Pattern的連身裙，而顏色方面不要揀粉色系列，如果想顯得年輕一點，不妨揀顏色鮮艷一點的連身裙，而Pattern就可Prefer幾何圖案的。<br> <br> 白色碎花背心連身裙$359（c）<br> 韓國AING洗水牛仔褲$499（c）<br> 橙色木珠鏈$159（c）</p><p>其他選擇：</p><p>要Cute要高貴都得</p><p>其實着連身裙可以製造出型女同淑女兩種截然不同的感覺，明星Stylist嘉嘉話自認女人味不夠的女生應着鮮艷顏色或幾何圖案的連身裙，配一對平底拖鞋人字拖都冇問題，再加一些飾物反而會有種Casual的夏日感；而腰線較高下身較鬆，Pattern多以明顯的碎花或其他圖案的娃娃裝就營造可愛感，年齡輕的後生女最啱；而要有高貴感覺的話，要揀領位呈V字形的連身裙，雪紡質地就最好。</p><p>Shoplist：</p><p>（c）Choice（27709700）旺角兆萬中心120號舖<br> （z）Zara（25060070）銅鑼灣時代廣場U313-316/418號舖<br> （n）Ni-Ji…Ladies（27812380）旺角瓊華中心313A舖</p></body></html>