<html><header><meta charset="utf-8"><title>701收料站：華寶大折讓批股</title></header><body><h1>701收料站：華寶大折讓批股</h1><p>怪股萬佳訊（8279）前日無厘頭勁升，引起市場譁然，昨日早市雖然再發力炒上1.30元，但最終倒跌39.76％收場，報0.50元，但較起步位4.3仙，仍然高出好多倍。<br> 原本小初唔覺得會有散戶撲入去跟炒，但噚日睇見成交金額有成1202萬元咁多，似乎真係有人儍到走去博反彈，若然真係嘅話，惟有祝佢哋好運。<br> 另外，剛完成收購香精香料生意的華寶國際（336）昨日停牌，據講大股東想透過德意志銀行配售舊股，講緊嘅金額成十幾億咁多，但配售價範圍講起都嚇一跳，只係每股1.95元至2.20元，比起華寶停牌前收市價2.80元，大折讓兩至三成咁多。<br> 經紀黃話，德銀門口夠大，芬佬客戶又多，加上折讓大，要去晒批貨應該冇乜難度，只係復牌之初，股價可能會大跌，但香精香料呢門生意夠獨特，所以跌定之後，或者可以買番轉頭。<br> 慕容小初</p></body></html>