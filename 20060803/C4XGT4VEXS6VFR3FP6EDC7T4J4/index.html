<html><header><meta charset="utf-8"><title>韓君婷三號波睇樓</title></header><body><h1>韓君婷三號波睇樓</h1><p>噚日三號風球高掛下，瘦到輕飄飄嘅火柴人韓君婷依然無懼大風吹，冒雨現身跑馬地街頭，只見佢着住件T恤襯短牛仔褲，加埋對長靴，嗰對腳瘦到好似就嚟支撐唔到個身咁。韓君婷一個人喺條街度行，問佢去邊，佢就好有禮貌咁話約咗朋友去睇樓，唔知係咪因為香閨經常俾狗仔隊偷拍，所以諗住搬屋呢？</p></body></html>