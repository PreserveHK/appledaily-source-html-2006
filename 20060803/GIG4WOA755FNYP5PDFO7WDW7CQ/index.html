<html><header><meta charset="utf-8"><title>股海實戰錄：轉角市兩手準備</title></header><body><h1>股海實戰錄：轉角市兩手準備</h1><p>港股昨日應跌未跌，唔通有人預知周三晚美股將有大反彈？又或者係正如昨日街外所傳，散戶近日八成都係沽期指，惹來大戶挾淡倉？<br> 趙飛雲就覺得兩樣都有可能，美股杜指周二晚低見11083，最多跌103點，但10日線（11070）明顯有支持，尾市收復近一半失地，只跌59點，收11125，日線圖出現「錘頭」，如果周三晚杜指以大陽燭升穿雙底頸線11250，技術上，杜指量度升幅可見11680，將創今年新高，好友自然一天光晒。<br> 至於話近日散戶八成都係造淡，由昨日即月期指成交高逾4.3萬張來看，相信唔會太誇張。事實上，近期恒指P輪的需求明顯大增，亦反映不少散戶睇淡短期後市，引來大戶出手挾淡亦好正常。<br> 綜合而言，美股周三晚走勢相當有啓示，假如好似上段所言，杜指確認升穿雙底頸線，上試11670高位，港股料會先行一步升破17328，上試00年的高位17800。<br> 相反若杜指進一步跌穿20日線11027，則短期再向下考驗16083的機會較大，而港股亦難獨善其身，向下考驗10-20日線16750-16500水平。<br> 股市名副其實係估市，好多時都要靠估，特別面對關鍵的轉角市時，投資的部署一定要作兩手準備，隨機應變。</p><p>美聯逆市跌沽出</p><p>港股昨日上升逾百點，除滙控（005）及中移動（941）出現反彈外，和黃（013）及地產股都成為升市的生力軍。奇怪是昨日地產股升，美聯（1200）反而逆市下跌1.6%，收3.74元。<br> 趙飛雲守紀律，按原定部署在3.75元沽出止賺，如果3.65元守得穩會補回。<br> 趙飛雲</p></body></html>