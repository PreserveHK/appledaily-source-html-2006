<html><header><meta charset="utf-8"><title>我老竇係廚神　猛鑊細火煎鑊金</title></header><body><h1>我老竇係廚神　猛鑊細火煎鑊金</h1><p>所謂煎炒煮炸，講落好似入門初階，不過單就煎一項已難倒不少煮餸入門生，常見如煎玉子豆腐，會變成老少平安（因為爛晒）、煎魚就變成潮州名菜剝皮魚！Iris話爸爸是煎菜能手，「煎餸之不二法門為猛鑊、細火」，聽落兩者好似幾衝突，想煎得一手好餸？就要睇緊啲學嘢嘞！<br>記者：謝翠玲　攝影：譚盈傑<br>示範：屯門讀者陳爸爸</p><p>煎魚先起骨勁細心</p><p>Iris是陳爸爸最大的「粉絲」！一提起爸爸的手勢，她便搶着說：「只要我想食，他都一定煮得出！好像那個玉子豆腐，有天下午我打電話告訴他要吃這道菜，他第一次煮給我吃便已好好味！」陳爸爸偷偷告訴記者：「其實我已試煮過一次，才再煮給她吃的！」陳爸爸的細心，也於一碟去骨魚中表露無遺。Iris說她爸爸知道她不愛吃多骨魚，每逢煎馬頭，便總會去掉多餘的刺，好讓她放心食用。有這麼細心的爸爸，每碟菜自然充滿愛心，吃來更甜在心。</p><p>耳濡目染　酒樓偷師</p><p>陳爸爸雖然沒正式當過廚師，但曾經做過酒樓的他在耳濡目染下，都偷偷學來了幾招，加上由4歲開始已經要幫媽媽做飯，想不練就一身好廚藝也難！他尤其擅煎魚或豆腐等容易煎爛的菜式：「其實煎東西不難，也不用特別沾太多生粉或用太多油，關鍵就是要抓緊『猛鑊細火』的秘訣，先用大火燒紅鑊，燒透後加材料便收細火，而且不要反轉太多，煎起來便金黃不易爛。」</p><p>鮑汁玉子豆腐送飯惹味</p><p>價錢：$22/4人<br> 需時：15分鐘<br> 材料：玉子豆腐2條、紅/黃/綠燈籠椒各半隻、免治豬肉6両、西蘭花半棵<br> 醃料：豉油/糖/油各適量<br> 調味汁：鮑魚汁1湯匙、生粉/豉油1茶匙、水1碗、鹽1/4茶匙、糖少許</p><p>1.煎玉子豆腐</p><p>猛火燒紅鑊，下玉子豆腐後收細火煎至兩面金黃，排碟上。</p><p>2.炒配料</p><p>免治豬肉下醃料略醃後炒成肉鬆，下燈籠椒粒和調味汁同炒，淋豆腐面。</p><p>3.收緊芡汁</p><p>西蘭花灼熟後，再加少許調味汁炒至收汁，圍碟排上。</p><p>鮑魚汁</p><p>味道鮮美的蠔油用途廣泛，但多吃已欠新鮮感！<br> 近年另一種新崛起，又易於使用的醬汁，首數都要算係鮑魚汁了。鮑魚汁是以鮑魚煨製熬成的醬汁，其味比蠔油更鮮、甜，只要在做菜時加入少許已非常有提味的功效，適用於炒餸和煨煮的菜式。</p><p>橙花去骨魚汁甜肉香</p><p>價錢：$28/4人<br> 需時：15分鐘<br> 材料：馬頭魚2條、橙1個、鹽適量<br> 調味汁：橙汁1碗、糖1/2茶匙、生粉1茶匙、水2湯匙</p><p>1.香煎馬頭</p><p>馬頭魚去骨，以鹽內外醃味，猛火燒鑊後收細火煎至金黃。</p><p>2.橙片圍碟</p><p>橙1個切薄片圍碟邊，另榨橙汁預備作調味汁料之用。</p><p>3.食前淋汁</p><p>調味汁先煮杰；為保魚肉香脆感，最好在食前才淋在魚身上。</p><p>貼士</p><p>馬頭魚的魚頭、魚尾、鰭同魚肚附近，都係最多細骨的位置，去骨時要多加留意。</p><p>飯煲葱油雞原汁原味</p><p>價錢：$80/4人<br> 需時：25分鐘<br> 材料：雞1隻（約2斤）、葱1束、水1碗半、油2湯匙、雞粉/鹽各1茶匙<br> 薑葱茸材料：薑半塊、葱半束、鹽1茶匙、油2湯匙</p><p>1.薑葱油煮雞</p><p>雞洗淨，以鹽同雞粉內外塗勻醃1小時。猛火燒熱油，下雞後收細火，將薑葱茸連油淋在雞皮面。</p><p>2.熟油灌雞肚</p><p>雞隻表面金黃後，將原棵葱塞入雞肚內，把煎雞的油全淋入肚中。</p><p>3.飯煲焗雞</p><p>飯煲內加水，將雞放入，按平日煮飯的時間鍵，焗20分鐘便可取出斬件。</p></body></html>