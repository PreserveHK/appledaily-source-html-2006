<html><header><meta charset="utf-8"><title>顧騰出任I.T董事</title></header><body><h1>顧騰出任I.T董事</h1><p>邱淑貞夫婿沈嘉偉間時裝連鎖店I.T，求才若渴，剛剛才覓得盧永仁加盟，最近又搵多位猛人顧騰加入董事會，大有機會變身做名牌。<br> 顧騰唔係內地高幹，佢真名係FrancisGoutenmacher，65歲，喺RichemontLuxmyGroup做咗30年。呢個集團大家可能有多少陌生，但佢旗下嘅名牌例如Cartier、Piaget相信中環人冇乜邊個唔識。顧騰剛剛離開Richemont，之前係區域行政總裁，現在就自己開顧問公司。<br> I.T現時個董事會，除咗沈家兄弟（圖為沈嘉偉）同盧博士，仲有陳威武、楊釗、陳茂波、黃偉明及顧騰，行內行外精英雲集。零售服裝連鎖店近來備受投資者垂青，I.T應該會有搞作。</p></body></html>