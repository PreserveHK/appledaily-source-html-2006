<html><header><meta charset="utf-8"><title>蕭薔鴛鴦戲水唔認賬</title></header><body><h1>蕭薔鴛鴦戲水唔認賬</h1><p>蕭薔噚日喺台灣錄影節目《我的美人計》，即席表演一字馬，又自稱「是塗了防腐劑的小龍女」。對於有報道話佢勾引台灣藝人陳俊生，蕭薔承認半個月前曾經因為唔熟路嘅關係，搵咗陳俊生做司機帶佢去八仙樂園戲水，但就否認兩人曖昧關係，仲話對方當日喺泳池邊忙於撩女仔，而佢就忙住簽名喎。</p></body></html>