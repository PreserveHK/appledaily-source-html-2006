<html><header><meta charset="utf-8"><title>一味窩輪：油價炒上落吼低博油輪</title></header><body><h1>一味窩輪：油價炒上落吼低博油輪</h1><p>美股有勢，港股未有跟貼，皆因早前已升定先。恒指昨日最多升過66點，埋單進賬15點，收報17048。喺萬七關上下，反覆一番，好正常。下一鋪，美國如果加息，可視為息口快將見頂，當作中性偏好消息；如果唔加，則又當作好消息。炒嘢，咪搞P輪。<br> 中石油C輪3875：美國油價升啲，中石油（857）亦升啲，收8.77元，揚8仙。油價與油股都係上落市，等油股跌幾個位之時，則諗吓買啲油股C輪博反彈。<br> 中石油C輪揀3875，11月中夠鐘，輪價8.6仙，溢價4.2%，槓桿率10.2倍（有效6.5倍），引伸波幅34.3%。3615數據更靚，但昨日已有較大升幅（11%），吼較低位時先至上車。</p><p>中石化C輪4997：中石化（386）升2仙，收4.37元，但C輪4997則跌5%，收31.5仙。溢價高，或引伸波幅高，輪價唔易跟貼正股。4997如見跌得急，則偶然博吓反彈無妨。<br> 隻輪12月初到期，溢價9.7%，槓桿率13.9倍（有效6.9倍），引伸波幅36.3%。如果做嘢，記得快手快腳，贏輸都快快趣趣計數。<br> 中海油C輪4998：等中海油（883）調整，買C輪4998。<br> 隻輪喺11月尾夠鐘，輪價1.02元，溢價2.4%，槓桿率6.6倍（有效5.3倍），引伸波幅32.3%。<br> 章盛</p></body></html>