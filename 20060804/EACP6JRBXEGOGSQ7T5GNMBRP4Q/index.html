<html><header><meta charset="utf-8"><title>史浩克買人先簽大佬鋪路</title></header><body><h1>史浩克買人先簽大佬鋪路</h1><p>𠵱家球會買人真係無所不用其極！史浩克04最近簽入1名只有23歲嘅英籍助教耶維堤奇，此人乃前祖雲達斯青年軍助教之一，但佢未踢過職業波又咁年輕，點解會搵佢教波呢？原來，耶維堤奇嘅細佬好好波，11歲已經俾華倫西亞羅致，史浩克為咗佢細佬，一於就簽咗個大佬先咯！</p></body></html>