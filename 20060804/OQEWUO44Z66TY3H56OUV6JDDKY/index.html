<html><header><meta charset="utf-8"><title>歐洲型仔燈　閃爆6折</title></header><body><h1>歐洲型仔燈　閃爆6折</h1><p>同女朋友行街街，走入專賣歐洲設計師燈飾嘅專門店昅新產品，回頭突然發現女朋友好靚，嚇到個心卜卜亂跳，俾佢電親！原來𠵱家嘅燈飾設計咁厲害，唔單止樣靚，連睇佢嘅人都變埋靚女！望望個牌，原來係意大利Luceplan嘅出品，佢哋嘅燈一向有性格；再睇價錢，嚇親，成4,700蚊！好彩女朋友醒目，昅到𠵱家有大特賣，過百款式，都係6折咋！<br>記者：馮敏兒</p><p>巨型石英燈　閃</p><p>廚房係我嘅力量之源，所以餐枱燈從來都要夠強，務求令食物好似打晒燈咁。呢盞巨型石英燈外形摩登，透出嘅光線浪漫，好得我心。</p><p>頭上飛花　香</p><p>天花板有朵花？噢，原來係把風扇燈！輕按遙控器，風扇更可逆轉，令我喺室內燃點嘅香薰，散發徐徐香氣。</p><p>發光水滴　趣</p><p>呢盞吊燈外形清新，最妙係掛咗一個小掛斗，好似一點發光水滴，妙趣無限。</p><p>光影韻味　禪</p><p>光芒中唔太耀眼，可叫人靜觀燈飾，亦可靜心，好禪！</p><p>懸浮生物　勁Fun</p><p>呢隻充滿創意嘅懸浮生物泛起一層層一片片嘅光，可以將房間照到五顏六色！</p><p>星星變后冠　掂</p><p>女朋友坐喺星星燈下，安安靜靜睇報紙，好似戴咗個后冠！</p><p>ElementsLighting+Furnishing（22950777）<br> 地址：灣仔駱克道366號星圖商業大廈2樓<br> 營業時間：星期二至六11:00am-8:00pm，星期日及一1:00pm-7:00pm。<br> 備註：特價貨品不包安裝、運輸及燈泡。</p></body></html>