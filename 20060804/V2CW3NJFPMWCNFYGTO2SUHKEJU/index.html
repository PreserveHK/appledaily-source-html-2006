<html><header><meta charset="utf-8"><title>美女櫥房：腿粗？傘裙急救！</title></header><body><h1>美女櫥房：腿粗？傘裙急救！</h1><p>香港女孩比較爽直，着裙嘅一向比着褲嘅人少，出奇地傘裙卻在今個夏天反應不錯掀起熱潮。傘裙款式差別很大，有成熟味濃嘅花喱碌Pattern、有簡簡單單嘅淨色款、更有青春可愛嘅粉色系列，想知各款裙點先襯得其法，今次搵嚟KitschDesigner阿Vic教路，各美女想着傘裙就要對號入座喇！<br><br>記者：許維雅<br>攝影：譚盈傑（Styling）、黃子偉（Product）<br>Model：Dicky@PureModel</p><p>黑白傘裙夏秋都啱着</p><p>傘裙款式而言，白底黑色Pattern款式最多，亦係最受歡迎。因為買傘裙客路大部份係20中至30歲嘅年齡，呢款傘裙帶出嘅感覺會較Grand，味道亦較成熟。傘裙另一好處係着足幾季都不成問題，夏天最方便最唔甩拖嘅配搭係襯件黑色Lady款式上衣或背心，秋涼時間襯件薄身線質衫都有排着。</p><p>傘裙一樣可以青春look</p><p>正如之前所講，買傘裙通常都係20中至30歲嘅美女群，因為傘裙一向給人感覺好Lady，青春少艾不嬲都興趣不大。其實傘裙款式一樣有青春Cutie款式，顏色多揀鮮艷少女顏色如粉紅、粉綠等，較年輕一族都可以Cutie得起。<br> <br> POUDOUDOU粉紅V領長袖Top連白色背心$599/a<br> POUDOUDOU杏灰色傘裙$1199/a<br> KatieJudith白色高踭涼鞋$599/a</p><p>白色花邊背心上衣連<br> 綠色背心$250/c<br> 淺粉綠色傘裙$199/c</p><p>淨色傘裙襯乜都得</p><p>雖然傘裙大部份都有好多不同款式花碌碌嘅Pattern，條條都十分吸引，但其實淨色傘裙一樣有市場，因為易襯之餘，款式亦較襟興，着多幾次都唔覺眼。想Casual啲可以襯啲淨色背心，想Grand少少可以襯啲Fancy款式背心，再加件線質短身外套於秋涼時間大派用場。<br> <br> Casual<br> 杏米色直間傘裙$150/b<br> 杏色喱士背心$69/c<br> 杏色背心外套連白色襟花$299/c</p><p>Grand</p><p>黑米色吊帶喱士背心$88/e<br> toutacoup米色長袖線質<br> 外套$699/a<br> 杏米色直間傘裙$150/b</p><p>彩色花傘裙夏天至啱</p><p>想夏天多點活力，不妨選擇一些顏色較多，色彩鮮艷Pattern嘅傘裙。襯上衣嘅技巧當然最好揀淨色，如果上花下又花，整個Look只會得個亂字。上衣顏色可以選擇一啲同條裙有少少關連嘅顏色，出嚟效果會更Match。<br> <br> 白色底紅黑色花圖案傘裙$150/b<br> 吊帶黑色紗質背心$110/b<br> b+ab白色喱士高踭鞋$499/a</p><p>粉綠色短外套$338/d<br> mystywoman白色珍珠領Top$499/a<br> 米色藍綠色花圖案傘裙$199/c</p><p>本地設計師Vic貼士：加Leggings即變Q</p><p>1.其實着傘裙應該係大Hip嘅人着最好，一來可以遮住個Hip位，二來Hip位有少少肉，條裙傘得靚啲，裙形仲會好睇啲。</p><p>2.傘裙另一好處當然係可以遮埋大腿，所以亦適合粗腿人士，傘裙長度啱啱好露到一對纖幼小腿出嚟就最好睇。</p><p>3.如果小腿都係粗嘅都唔緊要，不妨加條Leggings打底，着番對平底鞋，立刻會變成另一款Cutie形象。</p><p>4.襯鞋方面最大路當然係襯高踭鞋，尤其個子較矮嘅少女其實唔係咁適合着傘裙，真係想着的話一定要着高踭鞋，切忌襯Converse，特別係高筒，因為只會映得對小腿更短。</p><p>5.上身小背心係襯傘裙最容易嘅方法，秋天可以改着件薄身線衫，或加件短身外套，想Cute啲可以選擇有帽嘅短外套，但質地方面一定要輕身，否則上下身感覺都會好重。</p><p>KitschDesigner<br>Vic'sProfile</p><p>於理工紡織及時裝設計系畢業後一直致力時裝設計發展6年，曾是針織知名設計師HidyNg的助手，亦曾是連鎖店Moiselle的設計隊成員，3年前成立自家品牌Kitsch，並於利時開舖專售賣女性時裝。</p><p>店舖查詢</p><p>a/i.t（25040025）銅鑼灣加寧街6-10號地下<br> b/very（25753538）銅鑼灣景隆街6號地下<br> c/DJ（31162993）銅鑼灣地帶1樓117號舖<br> d/2068（29447886）銅鑼灣金百利商場UG836A舖<br> e/VIP（29591823）銅鑼灣地帶2樓269號舖</p></body></html>