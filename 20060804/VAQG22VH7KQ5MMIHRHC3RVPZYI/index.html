<html><header><meta charset="utf-8"><title>蘇玉華盼惡戰Kary</title></header><body><h1>蘇玉華盼惡戰Kary</h1><p>蘇玉華喺《美女廚房》嘅成績仍然高踞首位，嚟緊14號佢會參加總決賽，噚日佢去到新城接受訪問時話𠵱家每日都有人讚佢煮嘢好食，但最奇怪係觀眾只係睇過佢煮，根本未試過佢嘅手勢。最搞笑係有男仔向佢求婚，話要娶佢返屋企煮飯喎！蘇玉華仲講笑咁話想同差啲火燒錄影廠嘅吳雨霏（Kary）比試吓㖭！</p></body></html>