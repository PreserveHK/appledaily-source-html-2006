<html><header><meta charset="utf-8"><title>圍港HotTalk２：MMM開舖銀光閃　破全白傳統</title></header><body><h1>圍港HotTalk２：MMM開舖銀光閃　破全白傳統</h1><p>「MaisonMartinMargiela於1988年在巴黎成立，再由比利時到日本、英國、美國、台灣、意大利及韓國，18年後的今日，於2006年7月31日正式登陸香港，並與I.T合作於中環安蘭街開設香港首間旗艦店，被視為亞洲時裝潮流界的盛事。」官腔的新聞稿如是說。是的，歡欣盛事，合該一一銘誌：由一個前衞、偏鋒、實驗、難明的時裝品牌，到「泊到」大集團碼頭（Diesel），到單憑一件本為慈善的AidsTee搞出張水蛇春咁長的WaitingList；群情潮拜眾志成城，以18年的路，修成這個正果，點講都應該記上一筆。<br>記者：吳小明<br>攝影：何家亮</p><p>愈潮愈順得人</p><p>撇開到底「馬字」泊咗大碼頭後，係咪商業咗、計算咗、跌咗Watt等等一大堆問號，由獨立經營品牌慢慢上游至今擁有全球店12間，Margiela愈來愈潮是不爭事實，也愈來愈「順得人」，表面證供從最新鮮熱辣3層安蘭街新舖中睇得出，以往「馬字」堅守的大會指定裝修一味白白白，終為今次生意夥伴I.T所打破，大門口櫥窗銀色紙皮石Display已見端倪，到1/F女裝更是銀光閃閃世界，例牌官方答案是為加添新意，實情係咪咁，真是天曉得！</p><p>新舖逐層睇<br>G/F鞋履配飾</p><p>1/F女裝</p><p>2/F男裝</p><p>全白店員列陣</p><p>新舖開張滿堂吉慶，高興的除了老闆，當然少不了專門店店員，有幾位還是仰慕Margiela大名專誠應徵及成功獲得取錄，成為「開舖元老」，更是滿心歡欣充滿期待。</p><p>女裝系列重點推介！</p><p>Line6亦即是俗稱MM6的女裝基本服系列，仍保留在各大I.T發售，其餘多線系列Line1女裝、Line10男裝、Line4高級女裝、Line14高級男裝、Line11配飾及Line22皮鞋系列，一一悉數盡入此旗艦；唯獨MMM最重頭的Line0「Artisanal」解構重組女裝系列，I.T仍未從Joyce手中搶過來，誠為美中不足。</p><p>Line1女裝</p><p>Line4高級女裝</p><p>Shoplist：<br> MaisonMartinMargiela（28697707）<br> 中環安蘭街18號地下</p></body></html>