<html><header><meta charset="utf-8"><title>Bobby冒颱風拍拖</title></header><body><h1>Bobby冒颱風拍拖</h1><p>歐陽震華（Bobby、圖）同老婆傅潔嫻前晚喺三號風球高掛下，拍拖到跑馬地Zumo餐廳撐枱腳，逗留到凌晨12點幾先返歸。走嗰陣Bobby發現有記者，即刻好風騷咁揮手微笑。至於鯊魚女陳細潔前晚都約咗女性友人去跑馬地OsyterTalk開餐，又意大利粉又牛排又生蠔，最後仲食埋甜品，胃口好好噃！</p></body></html>