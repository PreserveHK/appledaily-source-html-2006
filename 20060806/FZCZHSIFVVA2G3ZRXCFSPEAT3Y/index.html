<html><header><meta charset="utf-8"><title>香港100Fun：衝浪攀石尋寶激情金銀島</title></header><body><h1>香港100Fun：衝浪攀石尋寶激情金銀島</h1><p>暑假除咗係休息嘅時間，更係學習嘅黃金時段，早排入咗大嶼山貝澳嘅TreasureIslandCamp，不但學曉玩水上活動、英文、增強自信心和親親大自然，最估唔到就係可以識到個靚女「好朋友」，展開生命旅程新一頁！<br>記者：陳穎欣<br>攝影：楊錦文<br>Model：Cath,Kimi,Timothy&amp;Don<br>特別鳴謝：Quiksilver&amp;TreasureIslandCamp</p><p>貝澳擁有長長嘅海岸線，船隻稀少，係玩水上活動嘅理想地點。甫踏入TreasureIsland，隨即能感受到歡樂和輕鬆氣氛，微微海風伴着輕快嘅音樂聲，令人心曠神怡，最啱玩滑浪同boogieboarding啦！</p><p>愛情故事──Surfing篇</p><p>Boogieboard最啱初學者</p><p>Boogieboard一啲都唔難玩，只要浪夠大就可以玩到。玩法簡單，先趴在板上以雙手抓着板前方邊緣，等待大浪來臨，便可開始用雙腳不斷踢水，當板被浪浮起時便以腰力撐起上半身，像海獅姿勢，令滑浪板可隨着浪向前衝。雖然速度唔算快，但感覺非常有趣。</p><p>金髮靚仔教你玩滑浪</p><p>1.先趴在滑浪板上，當大浪將至便用雙手像游自由式般撥水。</p><p>2.以雙手撐起身體，同時要以腰力輔助。</p><p>3.迅速地以單腳踏前作起跑狀，再站立於滑浪板中央。</p><p>同場加映　小王子表演skinboard</p><p>1.於岸邊淺水處拋出skinboard，再追上。</p><p>2.迅速以雙腳踏上skinboard，保持身體平衡，最遠可滑4至6米。</p><p>愛情故事──攀石篇</p><p>徒手攀石　重心要低</p><p>教練話貝澳附近有個瀑布，係攀石嘅好地方，於是大隊就一齊出發到一個樹林，當眾人正在猶豫之際，教練話已經到咗入口。穿過樹林，喺石頭和溪澗步行約20分鐘，大隊終於嚟到瀑布處，但由於之前雨水少，當日瀑布未算壯觀，不過就更容易攀石。</p><p>攀石小知識</p><p>TreasureIsland多寶藏</p><p>由於地方偏遠，這自處一隅嘅營地便可帶給小朋友技術上嘅改進和培養環保意識，透過觀察生態系統和把廢物循環再用嘅手工藝，如製作貝殼相架，便可加強孩子們珍惜大自然。課程以全英語教授，小朋友們皆可於笑聲中學習英語。另外，行山、攀石等活動亦能磨煉小朋友嘅意志、毅力、忍耐、互信等團隊精神，真係一營多得！</p><p>小營友有Say</p><p>暑期歷險營報名方法</p><p>可於各Quiksilver分店索取報名表格<br> 查詢：25463543<br> 網址： http://www.treasureislandhk.com/ <br> 日期：8月14日-18日，8月21日-25日<br> 收費：約$1,950-$3,500</p></body></html>