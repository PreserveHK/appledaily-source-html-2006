<html><header><meta charset="utf-8"><title>貓兒手術亡被指敏感
</title></header><body><h1>貓兒手術亡被指敏感
</h1><p>有主人帶愛貓往接受絕育手術後死亡，職員事後稱或因藥物敏感所致。</p><p>未回應貓籠毀爛原因</p><p>黃先生稱，他於本年7月中帶同其5歲波斯貓往西環獸醫診所做絕育手術。手術前一晚，他已按診所職員吩咐，不讓愛貓進食。怎料，進行手術當日中午，他突接到職員來電，指其愛貓已去世，原因是藥物敏感或因食物倒流至氣管，還質疑他於手術進行前一晚，是否未有按吩咐不讓貓兒進食。<br> 黃先生說：「事後我企喺診所差唔多3個鐘，都冇人同我解釋真正死因係乜，藥物敏感係對咩藥敏感？係咪事前可以做定檢查避免？而且我好肯定我隻貓前一晚冇食過嘢，佢哋唔應該未了解清楚就將責任推卸喺主人身上。我帶去個籠又爛得好緊要，佢哋話係我隻貓太惡整到咁，但個籠一望就知係人為整爛。」西環獸醫診所回覆本報查詢稱，有關貓隻是因為麻醉藥併發症而死亡，因為貓主不欲貓兒進行解剖，故未能確切找出死因。被問及貓籠何以會損毀，診所則未有作出回應。</p><p>意見︰致命因素事前難測</p><p>獸醫黎昌生稱，「舉凡任何動物接受麻醉藥均存在風險，如果唔係人都唔會有麻醉呢個專科啦。」因為動物手術過程中，身體有可能出現缺氧或心臟突然停頓等致命因素，是事前難以預測的，純屬意外，可能因為部份獸醫診所職員會籠統稱之為敏感，令人誤會是動物對藥物某種成份出現敏感反應，以為事前可以查出。<br> 至於一般獸醫會提醒主人在動物接受麻醉手術前一晚禁食，原因是避免動物手術完成後，會將肚內食物嘔出再倒流，阻塞氣管，令動物窒息而死。檔案編號：0718031&#13;</p></body></html>