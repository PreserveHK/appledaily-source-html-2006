<html><header><meta charset="utf-8"><title>今日開倉：古着店全場半價$30件背心　抵掃！</title></header><body><h1>今日開倉：古着店全場半價$30件背心　抵掃！</h1><p>成千上萬元的華麗衣裳都着過，男人頭性格的Toby寧願揀古着。「穿起斯斯文文的長裙，過份女仔，這個絕對不是我，扮到好女人咁，太假了！」Tee襯二手牛、再踢拖，是Toby最愛打扮，「每一件二手衫都有不一樣的故事，古着Look的男人更是型都痹！」一講古着佢就滔滔不絕，佢作為美華氏長期擁躉，遇上今次全店夏裝勁減半價，又點會執輸！<br>記者：陸伊琳<br>攝影：伍慶泉<br>Hair：MichaelLam（HairCulture）</p><p>OldNavy綠色背心原價$60，特價$30。<br> 古典桃紅色腰帶原價$280，特價$140。<br> 印度民族裙原價$280，特價$140。<br> 白色真皮古典涼鞋原價$190，特價$95。</p><p>Toby：想型多過想靚</p><p>「舊時的剪裁、用料都同現在的好不同，有好多古着都是人手一針一針的縫上去，一衫一故事。」Toby一邊看着二手Tee，一邊說服我加入Vintage行列。「你睇，呢個Print喺𠵱家的Tee上，你絕對搵唔到。」回想出席新人頒獎禮時，Toby一身Vintage打扮，那件皮褸，搶眼非常。Toby喜歡別人讚自己型多過靚，古着同有型就像畫上等號，只要花小小心思Mix&amp;Match，又或是加啲DIY，你我都型得起，佻皮的Toby還拉埋髮型師Michael落水，表示他都好鍾意Vintage打扮，「好型仔！」</p><p>古着平貴都啱</p><p>問到Toby喜歡甚麼顏色的衫，她激動起來：「只要是古着甚麼都鍾意，我讀設計出身，Mix&amp;Match有一手，所以自會襯出意想不到的效果。」Toby補充其實最愛係黑色，不過入行後清楚黑色衫影相效果麻麻，跟住慢慢試着其他顏色。講到古着，幾千元的皮褸Toby又會買，牛仔Boots又買，幾十元件Tee都會買，民族裙亦不放過。出席不同場合，不同類型的古着總會大派用場。想斯文的揀條OnePiece裙，那天想騷長腿，短裙熱褲加Tee，玩主題，牛仔Look，甚至70年代主題Party都應付得綽綽有餘！</p><p>美華氏（28026886）<br> 地址：天后屈臣道15號維多利亞中心商場63號舖<br> 日期：即日起至8月13日　</p></body></html>