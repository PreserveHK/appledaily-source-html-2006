<html><header><meta charset="utf-8"><title>發燒友等睇AVShow</title></header><body><h1>發燒友等睇AVShow</h1><p>一年一度的香港高級視聽展於嚟緊的星期五至日舉行（8月11日至13日），好多音響發燒友引頸以待，如香港知名音響發燒網「Review33.com」入面，就有好多人留言話等入場睇靚機，或者咁講，能夠一口氣睇到咁大量天價級嘅發燒音響，真係眼界大開！網上仲有人留言教路，想試真啲「Dream機」嘅表現，就應該早啲入場！今年入場費仲包一隻《06原音》SACD，就算普通CD機一樣播到，單係咁已值回票價！呢隻SACD正唔正？今日就搵嚟率先試聽過嘅發燒友David，為大家介紹一下。</p><p>13首超靚錄音</p><p>今年視聽展規模更大，$50入場費可以用抵到爛來形容，附送的《06原音》SACD實在陣容強勁，如果由唱片公司發行相信必定要過百元一張了。碟內輯錄的13首作品，全是合乎發燒友口味的超級靚錄音，一碟網盡爵士、古典、中樂、中外流行曲甚至兒歌，發燒友常掛在口邊的《白頭佬》、《麥田之歌》、《火鳥》等試音必播之作，竟然全數出現於本碟之內，就連近期熱賣的結他女神楊雪霏也有一首熱門作品輯錄其中，抵聽程度爆晒燈。而為了令所有錄音達到一致的平衡度，大會便把這批錄音交到本地的資深發燒製版師重新炮製成SACD。想擁有此碟便到時入場睇Show吧！<br> 文：李廸偉（hk.myblog.yahoo.com/reviewcd）</p><p>2006香港高級視聽展</p><p>日期：8月11日至13日<br> 時間：上午11:00至晚上08:00<br> （12、13日由上午10:00開始；13日提早至下午5:00結束）<br> 地點：灣仔會議展覽中心<br> 入場費：$50（附送SACD一隻）<br> 主辦：《音响技術》（28811252）</p></body></html>