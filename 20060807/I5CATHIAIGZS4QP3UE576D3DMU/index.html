<html><header><meta charset="utf-8"><title>Fans情歌冧方力申</title></header><body><h1>Fans情歌冧方力申</h1><p>方力申（Alex）、吳雨霏（Kary）與側田昨日現身將軍澳宣傳電影《戀愛初歌》，Alex與側田先後向Kary示愛獻吻，側田邊送巨鑽邊搞笑地說：「鑽石係女人嘅好朋友，希望你Daddy接受我。」Alex則跪地獻花。接着三位fans向偶像示愛，當中最冧爆偶像的是向Alex唱《分分鐘需要你》的女fans，頓時令Alex尷尬迴避目光。</p><p>讚勻兩緋聞女友</p><p>側田表示聽到女仔唱情歌實行冧死，擇偶條件首要聲靚，晚晚陪唱歌入眠，若果是女歌手都無妨，他續說：「唱得好通常樣唔會太靚。」當追問緋聞女友林苑是否唱得好及樣靚？他尷尬說：「佢唱得好，人人都讚佢靚。」至於另一位緋聞女友楊千嬅，側田同樣讚唱得好及靚，似乎不想得失任何一方。<br> 採訪、攝影：馬建華</p></body></html>