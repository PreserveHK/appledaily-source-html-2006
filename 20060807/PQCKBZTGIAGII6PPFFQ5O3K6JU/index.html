<html><header><meta charset="utf-8"><title>唔睇唔舒服：唔怕風雨　襯埋把遮先出街</title></header><body><h1>唔睇唔舒服：唔怕風雨　襯埋把遮先出街</h1><p>一個「派比安」搞到成個禮拜橫風橫雨，打扮靚，仲要襯埋把遮出街先夠絕。着到成身又Grand又Elegant，無理由揸住把HelloKitty遮，着到又Cutie又In，無理由揸住把黑沉沉嘅男人遮。即管睇睇今夏靚女揸乜嘢靚遮，出街點襯，趁仲係雨季偷偷師！<br>記者：許維雅　攝影：譚盈傑</p><p>今日問題：屋企有幾多把遮？帶遮出街會唔會襯埋個Look？</p><p>姓名：Elaine<br> 年齡：1X<br> 雨遮：L'Oreal（贈品）<br> 衫：Zara（百幾蚊）<br> 褲：赤柱買，$40幾蚊<br> 鞋：馬莎（唔記得）<br> 手鏈：銅鑼灣買料DIY<br> 錶：Nike，加幣$57<br> 袋：泰國買，$40</p><p>答：我屋企約有6把長遮、6把短遮。全部都係我媽咪嘅，我唔鍾意帶遮出街，好大雨都係是但攞一把，唔會襯衫。</p><p>姓名：Monique<br> 年齡：2X<br> 雨遮：香港買$200幾蚊<br> 衫：BreadnButter$160、外套$400<br> 褲：BreadnButter，$400<br> 鞋：銅鑼灣金百利買，$3XX<br> 頸鏈：HelloKittySecretHouse，$1,700<br> 手鏈：VivienneWestwood，$8XX<br> 錶：Swatch，$6XX</p><p>答：我有7把遮，出街前都會望下自己着乜先諗吓攞邊把遮，襯埋靚好多！</p><p>姓名：Cecilia<br> 年齡：1X<br> 雨遮：上海灘（唔係我嘅，所以唔知幾多錢）<br> 衫：Top（$39/赤柱市集）、背心（$18加幣/加拿大買）<br> 裙：$40加幣，加拿大買<br> 袋：Coach，加幣$400<br> 錶：Tissot，約加幣$300（男朋友送）</p><p>答：我本身冇遮，呢把遮都唔係我嘅。好少帶遮出街，因為加拿大都好少落雨，慣咗唔用遮！</p><p>姓名：Vivian<br> 年齡：17<br> 雨遮：日本買，唔記得幾錢<br> 衫：X-Girl，唔記得幾多錢<br> 褲：Levi's，$500<br> 頸鏈：Dior，唔記得幾錢<br> 手鏈：尖沙嘴買，$100<br> 皮帶：Y3，唔記得幾錢<br> 袋：Garcia，唔記得幾錢</p><p>答：有2把遮，我覺得帶遮出街都要襯番套衫。</p><p>姓名：Lonna<br> 年齡：3X<br> 雨遮：佐敦道買，$38<br> 衫：GiordanoLadies$300幾<br> 裙：i.t（買咗幾年，唔記得幾多錢）<br> 袋：LV，$4,XXX<br> 錶：Gucci，$3,XXX<br> 戒指：鑽石（自己設計搵人整）$2X,XXX</p><p>答：有5、6把，我自己打扮偏Elegant，所以買遮時都會買啲偏Elegant款式，出街容易襯啲。</p><p>姓名：劉小姐<br> 年齡：38<br> 雨遮：日本（Monchichi）$1XX<br> 裙：中環買，$2XX<br> 絲巾：意大利買，$6XX<br> 頸鏈：Link，$1,XXX<br> 袋：用咗好多年，唔記得</p><p>答：我有30幾把遮，我都會出門口前睇吓着咩衫攞番把襯嘅遮。</p><p>姓名：Maggie<br> 年齡：3X<br> 雨遮：警察會$79<br> 衫：銅鑼灣韓國水貨店，$2XX<br> 褲：銅鑼灣金百利買，$380<br> 鞋：上網訂，$200<br> 錶：Rolex，$30,000多<br> 袋：銅鑼灣韓國水貨店$600-$700</p><p>答：之前買埋好多遮，特登買嚟襯衫，不過唔見咗好多把，𠵱家買少咗！</p></body></html>