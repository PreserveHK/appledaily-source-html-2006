<html><header><meta charset="utf-8"><title>美女櫥房：玩層次White力無窮</title></header><body><h1>美女櫥房：玩層次White力無窮</h1><p>白色一向係夏日熱門選擇，這股潮流今季尤甚，不過白色一向都畀人一種「會着肥人」嘅感覺，身形略胖的姊妹們一直忍手，如今舖頭換上秋裝之際，加上天時暑熱，再唔着更待何時？今日找來名師DorianHo教路，唔愁唔識襯啦！<br>記者：黃藹瑩<br>攝影：譚盈傑<br>Model：Chrissie（PureModel）</p><p>白色背心外套$499（i）<br> 淺綠色吊帶長背心$899（i）<br> X-girl四個骨牛仔褲$1,199（i）<br> 黑色短Boots$499（f）<br> 釭白色膠珠鏈$268（n）</p><p>避免全白Look</p><p>白色係流行，但由於個人的膚色及氣質問題，並不建議全身白Look示人。着白外套時內裏就不要襯白，不妨為個Look加多點顏色，即使是鮮艷一點的顏色也沒問題。</p><p>全白都有層次</p><p>白色都有程度之分，若然真係愛全白Look的造型，可考慮全身撞唔同的「白色」，襯出層次，例如米白色上身襯漂白色下身，一樣好睇。</p><p>白色Ruffles<br>有Details</p><p>今季唔同牌子都玩白色，尤其係一啲有Ruffles有Details的白色恤衫，一件有Details的白色恤衫配短褲，高貴得來青春可愛。</p><p>膚色太白忌着白</p><p>一般人都以為膚色夠白就着咩顏色都好睇，但其實膚色太白的人着白反而會顯得肥胖，最好不要襯全白Look，下身穿條深色一點的褲會更好；相反膚色較黑的女生着白色反而會顯得更瘦同更有健康氣息。</p><p>婚紗大師DorianHo教你着白</p><p>Dorian（DorianHoCollection設計總監）曾分別在96年及97年的「香港時裝節」中得到「最佳針織大獎」，而01年澳洲Mercedes時裝節中，他更獲得《Vogue》的高度評價。Dorian在01年推出了個人品牌DorianHo，而去年亦正式成立了DorianHoWedding，他設計的婚紗是不少女士的夢想。搵Dorian教路幾講穿白之道，愛白的姊妹們要注意啦！</p><p>售賣點</p><p>（i）i.t（25040025）銅鑼灣加寧街6-10號地舖<br> （f）F.C.K（28953718）銅鑼灣柏寧酒店StyleHouse1樓117-119號舖<br> （n）Index（34228484）銅鑼灣金百利323號舖</p></body></html>