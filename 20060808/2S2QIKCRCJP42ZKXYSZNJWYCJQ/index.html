<html><header><meta charset="utf-8"><title>唔睇唔舒服：揹箍池　愈大愈虛榮</title></header><body><h1>唔睇唔舒服：揹箍池　愈大愈虛榮</h1><p>名牌的確係所有女生們嘅心頭好，近年來LV嘅擁有對象愈來愈年輕化，不過普及程度相比起意大利嘅Gucci就各有千秋。只要去到名店林立嘅地區，例如中環、銅鑼灣、尖沙嘴等地，10個女孩子就有3至4個揹Gucci，當中愈大愈搶就愈受歡迎。最有趣的是即使LV派的女生銀包也多是Gucci，而且愛Gucci的女生都係20出頭後生女，個個都話Gucci有名氣、易配襯，揹出街好睇又唔會過份成熟。男士們要送禮物畀女朋友就要醒目，緊記切合不同女生嘅需要喇！<br>記者：羅灝汶<br>攝影：周旭文、羅灝汶</p><p>Winnie	（19歲）</p><p>袋：GucciJolicoeur紅綠帶手袋（法國買，約$6,000）<br> 衫：銅鑼灣買（唔記得幾多錢）<br> 褲：金鐘西武CitizensofHumanity約$1,700<br> 銀包：水玉HeadPotter（男朋友送）<br> 手鏈：T&amp;Co.$1,000幾、LV手帶$1,000幾<br> 頸鏈：Hermes（非賣品）</p><p>記者評語：開胸黑白間小背心襯牛仔褲真係幾好睇，大號Gucci袋絕對係女生們最愛，身形嬌小的Winnie懂得配襯高踭鞋，令到整個人的比例好恰當，唔會因為揹大號Gucci而出現「妹仔大過主人婆」嘅感覺。</p><p>Ruby（17歲）</p><p>袋：Gucci06LidoShopping袋$2,450<br> 衫：銅鑼灣買（唔記得幾多錢）<br> 褲：日本買（唔記得幾多錢）<br> 鞋：TopSiders$280<br> 耳環：Dior$700幾<br> 頸鏈：自己整$20</p><p>記者評語：又一年紀輕輕的Gucci示範配襯法，淨色上衣加長褲，感覺年輕。而且新Print白色Gucci撞出亮麗效果，加上有心思嘅飾物配搭，令到自己更可愛。</p><p>Vivian（18歲）</p><p>袋：Gucci06F/W手袋$1,000幾<br> 帽：VonDutch$400<br> 銀包：Gucci$1,000幾<br> 錶：（唔記得幾多錢）</p><p>記者評語：青春女孩最容易配襯的衣着方法，貼身Tee加牛仔裙已經好好睇，佩戴Y-3Cap帽感覺鬼妹仔，小Gucci包包，令視覺上更清爽輕便。</p><p>Ivy（２×歲）</p><p>袋：Gucci袋$4,000<br> 銀包：銅鑼灣買$300<br> 錶：粉紅Baby-G$600</p><p>記者評語：一頂Cap帽加三個骨啡色褲，呢位小姐真係幾有型。不過用來襯白色Gucci又好似有啲格格不入，如果揹Gucci大手袋就更好睇。</p><p>Amy（20歲）</p><p>袋：GucciJolicoeur紅綠帶手袋$5,000多<br> 衫：銅鑼灣金百利買（唔記得幾多錢）<br> 褲：銅鑼灣SOGO買（唔記得幾多錢）<br> 銀包：Gucci$1,000多</p><p>記者評語：Tee加牛再配上大號Gucci袋令到造型夠晒Sharp，遠遠已經可以看得到整個造型，最抵死係佢個銀包都襯埋一SetGucci，夠忠心！</p><p>Jessica（16歲）</p><p>袋：GucciJolicoeur紅綠帶手袋$3,000幾<br> 衫：銅鑼灣銀座買（唔記得幾多錢）<br> 散紙包：LV$1,000幾<br> 手鏈：Dior$400幾</p><p>記者評語：揹Gucci非常容易配襯，簡簡單單的CasualWear已經效果好好。年紀輕輕的Jessica小背心、牛仔裙已經係最簡單的配襯，如果想突出效果不妨穿一條碎花民族裙，感覺會更清新。</p><p>Cherry（18歲）</p><p>袋：GucciCharmy手袋$5,000<br> 衫：銅鑼灣銀座買$100<br> 鞋：銅鑼灣銀座買$299<br> 銀包：LV$1,300<br> 手甲：中環做約$300</p><p>記者評語：Gucci小手袋斯文大方，淨色上衣配牛仔褲都相當唔錯，其實加條長裙，效果可能會更好呢。</p></body></html>