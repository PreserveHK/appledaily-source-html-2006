<html><header><meta charset="utf-8"><title>美女櫥房：追貼荷李活姐仔　着靚牛</title></header><body><h1>美女櫥房：追貼荷李活姐仔　着靚牛</h1><p>牛仔褲的當家花旦/小生地位，相信從來沒有一項衣飾能夠代替，要揀一生人衣櫃中的MustHave，必是牛仔褲無疑。是以大家買買買，新牛也不斷出出出，無分春夏秋冬季頭季尾，最新出爐有荷李活姐仔力撐的J&amp;Company，連隨搵埋本地牛王教路，等妳下轉買新牛時，識得揀條Fit晒自己嘅靚牛。<br><br>記者：吳小明　攝影：何家亮<br>Model：Veronica@StarzPeople<br>MakeUp&amp;Hair：EllyWong</p><p>一味夠窄</p><p>J&amp;Company姐仔力捧</p><p>03年於L.A.崛起，J&amp;Company的捧場客粒粒巨星，10隻手指數唔晒：SharonStone、ParisHilton、NicoletteSheridan、JessicaSimpson、JessicaAlba、MaggieGyllenhaal、EvaLongoria等。J&amp;Company最耍家本領非布料非洗水，而是獨門靚Cut，着上後將閣下雙腿收得直一直長一長，呢份功力先最得女人心，邊有何家淑女唔想搖身一變做長腿姐姐嘅先？</p><p>靚牛3襯<br>1襯背心顯修長</p><p>米色吊帶背心$275、J&amp;Company繡花牛仔褲$1,350（bothB）</p><p>Plus：鮮色背心夠Hot</p><p>2襯TubeTop騷靚膊</p><p>紅白橫間TubeTop$195、J&amp;CompanyBootCut牛仔褲$1,480（bothB）、金色波波頸鏈$59（女人街飾物檔）&#13;</p><p>Plus：斯文雪紡添溫文</p><p>3襯Satin增成熟</p><p>杏色刺繡圖案背心$395、J&amp;CompanyBootCut牛仔褲$1,250（bothB）&#13;</p><p>Plus：黑色Y-back添野性</p><p>香港牛王教買牛
</p><p>其實好多牛牌洗水Cutting都好靚，但要着得靚兼能隱惡揚善，就要識得揀啱自己體形嚟着。向本地牛王Vicky請教，他以多年設計生產牛仔褲嘅經驗，對本地女子身形比例經已瞭如指掌，他謂一般BootCut牛仔褲肯定可以令雙腿看來修長一點，但其實仍有細節位要注意，聽完牛王指導，粗腿問題當可迎刃而解。</p><p>1.褲側車線減粗髀
</p><p>好多牛牌喺剪裁方面落過唔少工夫，例如InnerSeam正路會裁得較OuterSeam短，但若將兩者長度距離縮窄，着上後就會有拉長嘅視覺效果；另外是褲側的Seam位車線稍為向內縫，將Hip位收窄，亦會令雙腿有拉長咗嘅錯覺。例子如呢條J&amp;Company前袋位加入明線Stitching，並非純粹裝飾，將Hip位車線稍向內移，就有收細髀位及臀圍的錯覺。</p><p>2.袋花提升臀部
</p><p>女裝牛好多時都玩後袋車花刺繡等細節，咪以為一味為靚，其實有助讓臀部向上翹的錯覺。通常港女一般都擔心大籮難睇，其實扁平籮着牛仔褲更難睇，揀有袋花細節的牛仔褲就可以改善此問題。</p><p>3.細褲袋啱巨躉
</p><p>若果自覺身懷巨躉一定要遮的話，揀後袋較細的牛仔褲有助修飾大籮，尤其後袋位車得愈高愈好，順帶連腿形都拉長埋，巨躉看來便無咁礙眼。</p><p>Shoplist：<br> （BJ）BabyJane（28907679）<br> 銅鑼灣百德新街50-56號地下ShopB<br> （B）Bauhaus（28823551）<br> 銅鑼灣記利佐治街1號地下2-3號舖&#13;</p></body></html>