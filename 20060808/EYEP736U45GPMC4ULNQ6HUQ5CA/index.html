<html><header><meta charset="utf-8"><title>天心性感籌款好掂</title></header><body><h1>天心性感籌款好掂</h1><p>天心日前以性感連身裙喺台灣出席關懷老人嘅活動，佢仲喺街頭募捐幫助老人家，途人見到咁性感嘅天心，紛紛慷慨解囊。天心笑住話：「性感出擊果然奏效！」另外台灣今日係父親節，天心自細喺單親家庭長大，佢話屋企女人話晒事，同男性有關節日一直都冇慶祝。</p></body></html>