<html><header><meta charset="utf-8"><title>孱仔查域克中暑送院</title></header><body><h1>孱仔查域克中暑送院</h1><p>效力英冠史篤城嘅前曼聯中場查域克，有「靚仔版碧咸」之稱，但佢哨牙痘皮。上周六史篤城對修安聯，查域克呢條瘦柴踢踢吓暈咗，軍醫懷疑佢中暑，搞到要吸氧氣筒又要送院，睇嚟星期二對打比郡嘅聯賽都唔使預佢。查域克不嬲係孱仔，我求大俠建議佢操弗體能，唔係都唔使旨意返英超咯。</p></body></html>