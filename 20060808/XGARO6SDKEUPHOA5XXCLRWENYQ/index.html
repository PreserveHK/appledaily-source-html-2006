<html><header><meta charset="utf-8"><title>祖兒失威：我留前鬥後</title></header><body><h1>祖兒失威：我留前鬥後</h1><p>容祖兒慣做頒獎禮風頭躉，但前晚在新城頒獎禮上卻被蔡依林打得落花流水。論獎項，Jolin以五獎力壓祖兒的四個半獎，論性感搶風頭，祖兒的黑色tubedress也被Jolin徹底比下去。</p><p>唔用「缽仔糕」</p><p>對於Jolin來勢洶洶，祖兒在慶功宴上自嘲說：「我都來細洶洶，係大細個細。我唔會學人用缽仔糕（隱形胸圍），我怕飛出嚟呀。我知跳舞唱歌好辛苦，我自己辛苦命，測咗生日日期係皇帝膝頭，要用勞力換成果，我想好似麥當娜（Madonna）咁，着好多衫人哋都覺得我性感。」談到Jolin性感通殺，祖兒即不甘示弱說：「我留前鬥後呀，我後面一定贏幾個馬位，瘦極patpat都有肉，我諗緊要黐鑽石落個pat度。」<br> 此外，昨日祖兒及徐子珊於彌敦道拍攝《學警出更》外景，對於另一拍檔吳卓羲經常與同劇女演員傳出緋聞，她笑言對方沒有放電，祖兒說：「我只會相信自己真實感覺，可能我唔係佢cupoftea啦。」<br> 採訪：王連連<br> 攝影：葉君海</p></body></html>