<html><header><meta charset="utf-8"><title>一味窩輪：建行炒染藍吼位買4578</title></header><body><h1>一味窩輪：建行炒染藍吼位買4578</h1><p>恒指再升94點，兩日夾埋升161點，咁啱剛好收復上周五莫名其妙嘅161點失地。不過氣氛麻麻，升市中下跌股隻多過上升股隻兩成，入市做嘢最好將注碼收細，或者等相關正股回啲，先至揀C輪買。<br> 建行C輪4578：建行（939）平收3.50元，買盤賣盤大鬥大。染藍機會喺度，撐住股價，如果撞啱個市調整多少，則吼低位買C輪，稍為近期嘅對象，一定係4556，溢價夠低。遠期啲對象係4578，11月初到期，輪價24.4仙，溢價3.8%，槓桿率14.3倍（有效9.4倍），引伸波幅25.2%。<br> 4578嘅溢價唔算特別吸引，但其他好多隻溢價十幾個巴仙，則更買唔落手。4578係熱門貨，萬一睇錯散水，手起刀落唔使3秒鐘搞掂。</p><p>東亞C輪3576：東亞（023）收32.95元，跌5仙，跌多少少就可以買C輪3576。隻輪明年4月尾夠鐘，輪價58仙，溢價2.6%，槓桿率5.7倍（有效4.3倍），引伸波幅32.2%。隻輪爆炸力唔算大，殺傷力亦係。<br> 太AC輪3517：太A（019）跌0.80元，收81.75元，可以吼低位買C輪3517。隻輪9月初到期，輪價51仙，溢價1%，槓桿率16倍（有效11.9倍），引伸波幅22%。<br> 隻輪壽命係短啲，但溢價低同槓桿率唔細補番數。<br> 章盛</p></body></html>