<html><header><meta charset="utf-8"><title>美女櫥房：Polo　撞出女人味</title></header><body><h1>美女櫥房：Polo　撞出女人味</h1><p>PoloShirt一向都不是女生們的最愛服飾，部份女生直頭係好抗拒，覺得PoloShirt難襯之餘又表現唔到女性的嫵媚，但為咗偶然一次的戶外或者燒烤活動，家中點都迫住有件傍身。今日就搵嚟設計師Wallace教路，話你知看似毫無特色兼且女人味欠奉的PoloShirt都一樣有多變的着法，希望經過佢的指導之後PoloShirt唔再係各位女生衣櫃裏的小眾。<br>記者：黃藹瑩<br>攝影：陳偉強<br>Model：Gigi（PureModel）</p><p>湖水綠短袖外套$237（2）<br> 白色棉質娃娃領PoloShirt$120（d）<br> 灰色條子西褲$390（d）</p><p>BoyishPolo　必撞西褲</p><p>上身一件淺色PoloShirt配下身一條淺色西褲係比較Boyish的打扮，不妨在外配多一件Cardigan，顏色同件Polo有啲Contrast或者SameTone都得，不過有兩點要緊記：1.PoloShirt上的幾粒鈕一定要扣晒；2.一定要襯平底鞋，例如一對Converse都OK。<br> Ape白色PoloShirt$980（v）<br> 灰色條子西褲$390（d）</p><p>花Polo襯白裙<br>至Sharp</p><p>女裝的PoloShirt有一個地方比男裝好，就係質料同款式都較多，所以配襯方面亦多元化得多。如果是花碌碌Pattern的PoloShirt，下身可襯條飄逸點的淨色裙，Sharp得嚟都幾可愛。</p><p>珠地Polo撞牛撞裙</p><p>女仔要揀珠地PoloShirt就記得揀啲貼身同細件的款式，夠晒百搭。一般嚟講貼身牛仔褲、短裙或短褲都係最好的配襯服飾，雖然Casual，但亦最穩陣好睇，要型啲可戴頂LorryCap。</p><p>GirlishPolo玩Layer</p><p>Girlish一點的PoloShirt好似花花Pattern或者波點Pattern之類的可以玩Layer，揀貼身一點的款式，內裏可加件喱士背心，下身再襯條短褲或者短裙。</p><p>品牌FingercroxxDesignerWallace認為，一般珠地質料的PoloShirt比較男性化，最理想都是配襯MiniSkirt同HotPants。另外，女裝有好多唔同質地及款式的PoloShirt，呢類型的PoloShirt就有多幾種唔同的着法，甚至襯A字裙同襯西褲都OK。不過，Wallace就話PoloShirt當中橫間款就最難着得靚，冇乜Style之餘肥胖女生亦要止步。</p><p>（d）ditto銅鑼灣金百利186號舖（29150406）<br> （2）2068銅鑼灣金百利250號舖（29447862）<br> （e）Eternal銅鑼灣地帶224號舖（34273382）<br> （ds）DoubleStep銅鑼灣地帶222號舖（23888754）<br> （v）V3銅鑼灣地帶221號舖（28816515）<br> （o）Oldies銅鑼灣耀華街28號1樓（25758875）</p></body></html>