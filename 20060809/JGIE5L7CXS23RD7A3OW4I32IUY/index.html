<html><header><meta charset="utf-8"><title>傳統蓮蓉月最多人撐</title></header><body><h1>傳統蓮蓉月最多人撐</h1><p>中秋節就快到，買邊款月餅好？呢個問題我問咗自己N年，自從幾年前改喫冰皮月餅後，我一直未轉過口味，今年又點？未諗掂，惟有上網睇睇網友意見。上「香港討論區」，有人問最鍾意食邊款月餅，結果係傳統蓮蓉月餅最多人撐，其次數到冰皮，再其次係雪糕同燕窩，反而甚麼貴價鮑魚、瑤柱就無人吼，網友pinco1668話：「傳統蓮蓉月餅……」另一網友50004001又咁話：「都你（係）傳統嘅好……」呢個係個好啓示──貴唔一定好、創新唔一定受歡迎。無錯，嘗試食材新配搭，係食界不應缺少嘅專業精神，但一定要懂得點樣配搭、用乜配搭，胡亂創作絕對唔係Fusion。仲記唔記得甚麼豬手、咖喱雪糕？純粹譁眾取寵，聽到就驚！呢十年八年，市面一味推出甚麼鮑魚、金箔、瑤柱……月餅，一味賣矜貴，食月餅代表甜美團圓嘅象徵意義無晒，講真，要食鮑魚、瑤柱，又何必靠一個月餅？</p><p>網址： http://www7.discuss.com.hk/viewthread.php?tid=2022128&amp;extra=page%3D1 </p></body></html>