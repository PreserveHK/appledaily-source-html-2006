<html><header><meta charset="utf-8"><title>劉翔牙擦話世績可保10年</title></header><body><h1>劉翔牙擦話世績可保10年</h1><p>啱啱當選國際田聯7月份最佳男運動員嘅劉翔，日前喺石家莊贏咗110米欄全國賽冠軍後，預言自己早排喺瑞士洛桑締造嘅12秒88世績，未來10年都好難打破，仲話個紀錄可能維持到自己做埋爺爺㖭。呢啲說話出自劉翔口中絕對唔奇，因為佢向來自信心爆棚，但紀錄呢樣嘢，可能聽日就破咗呢！</p></body></html>