<html><header><meta charset="utf-8"><title>701收料站：港機快變紅底股</title></header><body><h1>701收料站：港機快變紅底股</h1><p>油價又創新高，航空股受牽連，國泰（293）、國航（753）、東航（670）同埋南航（1055）無一倖免，但飛機維修公司港機工程（044），剛公布的中期業績就靚仔到不得了，更大派特別股息。<br> 港機一向係芬佬愛股，好多證券行將港機目標價定在100元樓上，睇嚟今次靚靚成績表出咗之後，分析員又會調高港機投資評級。<br> 昨日港機公布中期業績，盈利有3.98億元，比去年增長38％，除派中期息0.65元外，又有特別息2.50元。<br> 公司業績咁好，與大陸市場對飛機維修需求強勁有關，單睇廈門方面，盈利升幅有成96％咁多。大陸經濟高速發展，航空事業增長迅速，雖然油價高企打擊航空股盈利，但飛機維修就冇呢個問題，所以港機股價今年表現好過阿媽國泰好多。<br> 港機昨日微跌0.11％，收91.40元。<br> 慕容小初</p></body></html>