<html><header><meta charset="utf-8"><title>美有可能：拮住個橙　直接導入Vit.C</title></header><body><h1>美有可能：拮住個橙　直接導入Vit.C</h1><p>夏天皮膚特別多問題，曬得多易出雀斑和變黑，油脂加汗水又會出暗瘡同油脂粒，有美容院推出最新護理，以新鮮生果如橙、奇異果等嘅營養直接導入皮膚，大賣純天然療效；亦有以寶石光學治療肌膚問題。想經濟啲可以買部facial機仔返屋企慢慢碌。<br>記者：陳穎欣<br>攝影：伍慶泉<br>Model：Cath&amp;Kimi</p><p>皮膚飲果汁</p><p>𠵱家乜嘢都要新鮮，唔單止食嘅要新鮮，連做facial都一樣，要保證天然健康防敏感。呢個鮮果活膚療程包括以電導機為皮膚深層清潔、針清黑頭及粉刺、通淋巴排毒、鮮果導入和牛奶導入，令皮膚可達致保水、美白和退皺等功效。千幾蚊搞咁多嘢都制得過嘅！</p><p>步驟</p><p>鮮果活膚美肌療法$1,380（90分鐘）</p><p>不同生果療法</p><p>成熟皮膚：橙，可去角質和減皺紋，保持彈性。<br> 缺水皮膚：西瓜、提子，高度保濕，改善暗啞。<br> 油性皮膚：車厘茄，可減油脂分泌及調節水份平衡。<br> 混合性皮膚：草莓，能收縮毛孔，平衡油脂，提升水份。<br> 暗瘡皮膚：蘆薈，能令傷口快速癒合，防止傷疤形成。<br> 色斑皮膚：奇異果，淡化黑色素及消除黑斑。<br> 敏感皮膚：香蕉，舒緩敏感皮膚，防止皮膚炎及濕疹。</p><p>BeautySquareSalon29156678<br> 地址：銅鑼灣百德新街59-65號海濱大街2/FB室</p><p>尊貴寶石光</p><p>彩光你就聽得多，咁究竟寶石光又係咩呢？今次介紹嘅寶石光facial有ammonite7彩鑽光療程和Rubylight紅寶石美肌療程。前者改善皮膚細胞代謝，後者則可令細胞再生。</p><p>七彩光療</p><p>紫羅蘭光：改善面部輪廓<br> 藍鑽光：改善皮膚鬆弛下垂<br> 綠鑽光：改善暗瘡皮膚、收細毛孔<br> 月綠光：減淡斑點、分解色素<br> 海翡翠光：淡化疤痕<br> 粉紅玫瑰光：改善細胞生長過程<br> 白鑽光：增強護膚品滲透</p><p>ammonite7彩鑽光緊膚</p><p>以儀器把光分拆成7種不同鑽石光改善細胞基礎代謝和生長過程，針對性改善皮膚嘅奇難雜症，model做完後都話feel到即刻緊緻咗，仲白咗喎！</p><p>步驟</p><p>ammonite7彩鑽光療程<br> 試做價：$380<br> 原價：$2,160</p><p>Rubylight紅寶石美肌</p><p>紅寶石光儀嘅清潔效果一流，連小記和攝影師見到浮出嘅黑色污垢都嘖嘖稱奇！該療程更可激活低層皮膚細胞，增強DNA自我修護能力和抗敏力，連model都話皮膚即時光澤同彈手咗。</p><p>步驟</p><p>Rubylight紅寶石美肌療程<br> 試做價：$380<br> 原價：$2,160</p><p>Black&amp;WhiteBeauty31102268<br> 地址：銅鑼灣京華中心2期1/FA室</p><p>家中做Facial</p><p>要做facial又想經濟啲，可以選擇日本妹喜愛嘅美顏機仔喺屋企自己動手做，咁幾時都可以扮靚靚啦！</p><p>用法：</p><p>1.先把化妝棉套於金屬面上，再落幾滴維生素C精華液。<br> 2.以電離子導入營養和導出污垢。亦可把維生素C精華液塗面，精華cream塗金屬面碌面，咁就可同時以超音波及電離子護膚。</p><p>用法：</p><p>1.揀好適合嘅精華gel塗上面。<br> 2.以彩光把加速精華素滲入肌膚。</p><p>JCLadies31022783</p><p>我最想試乜嘢facia1?</p></body></html>