<html><header><meta charset="utf-8"><title>龍格保做隊長激死美爾保</title></header><body><h1>龍格保做隊長激死美爾保</h1><p>美爾保早排辭去瑞典國家隊隊長職務，我諗佢點估都估唔到，瑞典國家隊教頭拉格碧會委任龍格保做新隊長。話說雙「保」曾經喺02世界盃操練時打交，今夏世界盃對千里達一仗後又發生磨擦，簡直係貼錯門神。假如美爾保知個隊長臂章會落喺自己死對頭手上，可能打死都唔放棄囉。</p></body></html>