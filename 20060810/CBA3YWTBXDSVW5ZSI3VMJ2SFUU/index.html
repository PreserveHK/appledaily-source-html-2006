<html><header><meta charset="utf-8"><title>謝霆鋒關心小菲女</title></header><body><h1>謝霆鋒關心小菲女</h1><p>謝霆鋒噚日下午喺助手陪同下去機場，準備出發到橫店趕拍內地劇《詠春》。只見霆鋒戴晒帽同黑超，成面鬚根，一臉倦容，同日前睇醫生時笑到四萬咁口嘅款差得遠。有指舊愛王菲個女有兔唇，霆鋒話：「我知，希望大家畀啲空間佢哋，唔好寫得太過份。」</p></body></html>