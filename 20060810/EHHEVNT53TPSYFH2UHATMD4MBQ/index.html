<html><header><meta charset="utf-8"><title>許冠文下月娶新抱</title></header><body><h1>許冠文下月娶新抱</h1><p>許冠文四月送完個女（圖、左）出閣後，話咁快又幫個仔搞婚禮。佢個仔思維喺內地搞果汁甜品生意，每年有成三百萬純利。乖仔唔單止事業有成，下個月16號仲同女友Christina喺跑馬地聖瑪加利大教堂行婚禮，夜晚喺洲際酒店擺酒。上次許冠文嫁女，細佬許冠傑冇到，今次娶新抱，唔知細佬到唔到呢？</p></body></html>