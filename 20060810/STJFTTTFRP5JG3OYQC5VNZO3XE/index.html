<html><header><meta charset="utf-8"><title>影音試團：DV仔錄埋電視</title></header><body><h1>影音試團：DV仔錄埋電視</h1><p>對普通用家嚟講入門級嘅DC同DV，毋須太複雜太強勁嘅功能，最緊要又影又拍兼夠平！Premier就新出咗款小型DVMDV-6，採用CMOS感光元件，雖然有效像素只有500萬，不過通過機內插補，可谷上1,200萬像素，影相同拍片兩邊都兼顧到。講拍片，已可攝錄640×480（30fps）貼近DVD嘅質素；講影相，內置閃光燈及2.5"大芒，快門速度更達1/2,000秒，以千零蚊價錢論，算冇投訴喇。<br>MDV-6唔用DV帶而用SD卡，碰上SD卡大跌價，買張2GB已經有排影，而且直接就可抄落電腦編輯或燒碟，懶人一族、電腦新手就至啱。<br>記者：徐影龍</p><p>查詢：Premier（23708638）</p></body></html>