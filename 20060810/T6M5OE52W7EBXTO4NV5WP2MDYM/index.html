<html><header><meta charset="utf-8"><title>凱撒大帝廣告翻觔斗</title></header><body><h1>凱撒大帝廣告翻觔斗</h1><p>世界盃結束後，大家估德國「凱撒大帝」碧根鮑華忙緊乜？拍廣告是也！佢不嬲都係廣告商寵兒，以前主要係sell有型，最近風格改變，喺世界盃期間出街嘅廣告凌空射波，近日再喺某廣告做出翻觔斗動作。今個夏天，佢先第3次結婚，家陣拍廣告愈玩愈大，簡直係返老還童。一代球王依然精力旺盛，犀利。</p></body></html>