<html><header><meta charset="utf-8"><title>藍奕邦拍MV似行騷</title></header><body><h1>藍奕邦拍MV似行騷</h1><p>藍奕邦早前拍攝新歌《盲年》MV，貫徹其MV特色，就是不用女主角，只有他演獨腳戲。阿邦覺得今次MV最難之處就是要更換40多套衣服，他說：「因為今次個MV會用好多張相去砌，所以我拍攝時除咗有攝錄機之外，仲有一部相機不停影低我做嘅動作，MV入面我着咗40幾套唔同嘅衫去重複做啲相同嘅動作。」</p><p>被真愛感動</p><p>至於《盲年》這首歌的靈感，原來是來自阿邦的父母，他說：「我阿爸阿媽講畀我知佢哋結婚前去睇過相問過夾唔夾，之後個相士同佢兩個講，只要兩個人係真心，無論盲年又好，好年又好，都可以真心相愛，白頭到老。」阿邦就是被父母這番說話打動而寫出這首歌，他的愛情觀都因此而改變，他說：「我𠵱家唔會強求愛情，因為緣份到就自然會有，我更加唔會為結婚而結婚。」<br> 採訪：李珮洳<br> 攝影：陳順禎</p></body></html>