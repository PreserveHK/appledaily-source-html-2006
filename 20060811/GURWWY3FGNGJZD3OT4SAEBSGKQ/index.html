<html><header><meta charset="utf-8"><title>壞學生迷上癮<br>苑淇揩咳水憂風吹校裙</title></header><body><h1>壞學生迷上癮<br>苑淇揩咳水憂風吹校裙</h1><p>最近為港台拍攝劇集的陳苑淇，扮演一個癮君子。日前她於北角碼頭拍攝外景，講述她回憶學生時代被朋友引誘服用咳藥水。穿上校服裙的陳苑淇，為怕風大吹起校服裙，還打了兩重底防走光。</p><p>陳苑淇日前於北角碼頭為港台拍攝劇集《禁毒檔案ADF》，劇中飾演護士的她因受不了工作壓力而吸食大麻。當天她拍攝的一幕戲，便是她在學生時代，曾受同輩引誘狂飲咳藥水，之後於碼頭上辛苦嘔吐。</p><p>着短裙加碼打底</p><p>陳苑淇今次被安排做壞學生，故她穿上了完全不合規格的校服裙上陣，校服裙短至露出大腿，加上碼頭大風，為免走光，故她也加碼打底，穿了底裙之餘還加穿了灰色短褲。陳苑淇說：「以前讀書嘅時候條裙邊可以咁短呀？今日都怕走光，所以着多條褲喺底，咁就實冇事！」<br> 首次演繹癮君子的陳苑淇表示最初很難捉摸角色性格，她說：「呢個角色我都諗咗好耐先知點做，因為我拍劇嘅經驗唔多，加上劇入面講我經常都處於迷糊狀態，扮high嘅樣又唔可以求其喎！所以事前功夫要做得足，我仲睇咗一套荷李活片《迷上癮》做參考。」</p><p>拒揀癮君子男友</p><p>現實生活中，陳苑淇也遇過一個朋友吸食毒品，她說：「如果係朋友有咁嘅習慣，我諗我會疏遠佢。如果揀男仔就更加唔可以啦！如果佢食完之後，個人呆呆吓，只係坐喺度睇電視，我又唔知喺旁邊做乜好，做女朋友會好辛苦，所以我實唔會揀呢啲人做男朋友。」<br> 另外，拍攝期間於碼頭有一隻船泊岸，愛狗之人陳苑淇發現船上有一隻洛威拿狗，興奮得站在岸上影相留念。<br> 採訪、攝影：王連連</p></body></html>