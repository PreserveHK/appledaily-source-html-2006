<html><header><meta charset="utf-8"><title>潮興無頭谷</title></header><body><h1>潮興無頭谷</h1><p>SnapShot已經興咗好多年，近來就慢慢演變成自己Snap自己，將自己的新入手放上網公諸同好。香港討論區UwantsForum嘅「潮流物品」一欄，最近搞咗個SnapShot天地，方便各界型仔型女放自己嘅「潮Look」上來。同以往不同的是，以前網友們只係將新入手潮物上傳而唔會親身示範，好多時買咗名牌貴嘢都唔代表你襯得好睇。而呢個討論區就有個中堅分子「怪鳥之秋」，成日將自己嘅新LookPost上來，配襯非常搶眼。不過可能佢係女孩子，同大部份網友一樣唔喜歡將自己個樣貌公開，所以相片都無咗個頭；相反男孩子就勇敢得多，一於露到底，當中更不乏型男呢。呢個潮流平台算係幾有新意，唔使下下只得件Product睇，想睇ProductShot睇報紙雜誌都有。</p></body></html>