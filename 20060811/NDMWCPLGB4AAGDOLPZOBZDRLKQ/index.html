<html><header><meta charset="utf-8"><title>蔡慧敏流落美國養士啤呔</title></header><body><h1>蔡慧敏流落美國養士啤呔</h1><p>不見蔡慧敏好一陣子，原來她近幾個月在美國籌備拍寫真集事宜，但由於拍攝工作推遲，蔡慧敏竟在彼邦大吃大喝，至心廣體胖而回。她下月還會回到洛杉磯重返學園，並修讀有關演藝的課程。</p><p>蔡慧敏早前留在美國準備拍寫真集，不過因為造型和服飾等問題未解決，拍攝工作要推遲，留美的這段期間，她竟然愛上繁華的洛杉磯，還計劃到彼邦發展。<br> 蔡慧敏近日回港辦理私務，日內即返回洛杉磯，她日前說：「最初過嗰邊都唔係好適應，尤其天氣好乾吓，不過住落覺得洛杉磯環境同人事都好好，人都好nice，仲識咗一班新朋友，冇咁寂寞，人都開朗咗。」</p><p>艷遇講緣份</p><p>心廣體胖的影響下，蔡慧敏的腰肢多了一條士啤呔，問她不是要拍攝寫真集嗎？她說：「因為出版商未傾好，所以拍攝工作要延遲，加上美國啲食物份量唔細，又好味，我自己又為食，食吓食吓就肥咗，我都要節制一吓，始終女仔瘦啲着衫靚啲。」<br> 身材豐滿的蔡慧敏穿上tubetop和短裙在美國街頭留影，問到留美期間可有艷遇，她說：「喺外國人眼中，華籍女子係比實際年齡細，我同朋友出去玩都有男仔走埋嚟搭訕，但傾吓偈先，拍拖嘅嘢隨緣啦，不過外國啲男仔真係純品啲。」<br> 既然寫真集遲遲未能落實，蔡慧敏未來有甚麼工作計劃？她說：「我九月會返過去修讀一個演藝課程，希望將來有機會喺荷李活發展。」<br> 採訪：比華利</p></body></html>