<html><header><meta charset="utf-8"><title>入行20年見盡樂壇血腥<br>周華健讚側田　唔識183Club</title></header><body><h1>入行20年見盡樂壇血腥<br>周華健讚側田　唔識183Club</h1><p>加入樂壇20年的周華健，下月在紅館舉行個唱，對於港台兩地樂壇新人輩出，華健笑言競爭十分血腥，香港的新人他只認識側田，至於台灣人氣組合183Club，華健坦言連他們的名字也叫不出來。</p><p>已經多年沒有在香港舉行演唱會的周華健，將於下月19日及20日舉行兩場「華健20週年香港演唱會2006」，華健坦言心情興奮，他說：「20年了，都幾恐怖，香港呢站演唱會，我會加多啲廣東歌同英文歌，已經揀咗50首，盡量唱晒佢啦，總之今次係以歌會友，唔會有跳舞環節，至於嘉賓方面仲未考慮，因為自己係好自私，都唔夠時間唱，但係會請朋友嚟睇囉。」</p><p>拒邀請三哥</p><p>至於會否邀請累自己被追債千萬的三哥周豪健時，華健無奈地說：「應該唔會，佢自己都唔想嚟，但係我會叫媽咪嚟睇。」談到現時香港和台灣新人輩出，華健坦言很多都不認識，他說：「以前我哋就係殺戮戰場，𠵱家仲血腥，香港新人我識側田，佢好識唱歌，至於183Club就只係知有知名度，但就叫唔出佢哋嘅名。」<br> 華健仍未決定未來10年的發展基地，他希望仔女畢業後才算，不過他稱兩名仔女都具音樂天份，華健說：「囝囝有寫歌同彈結他，囡囡細細個就已經好有表演慾，不過我唔會鼓勵佢哋加入娛圈，始終娛圈太複雜。」<br> 採訪：駱華齡　攝影：陳順禎<br> 場地提供：麗嘉酒店</p></body></html>