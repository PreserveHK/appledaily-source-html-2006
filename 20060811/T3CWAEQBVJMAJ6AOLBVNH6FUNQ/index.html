<html><header><meta charset="utf-8"><title>草蜢鐵定加最後一場</title></header><body><h1>草蜢鐵定加最後一場</h1><p>草蜢嘅「ForeverGrasshopper草蜢06演唱會」由三場加到五場，但仍然供不應求，所以主辦機構決定加開最後一場，草蜢三子知道加場即刻鬆一口氣，佢哋話身邊好多朋友都問佢哋攞飛，計埋條數𠵱家仲爭人哋成千張飛。雖然加多場，但睇嚟佢哋可能要開場閉門騷，咁先夠招呼朋友還清飛債囉！</p></body></html>