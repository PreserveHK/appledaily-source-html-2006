<html><header><meta charset="utf-8"><title>姚嘉妮水果代餐力保34B</title></header><body><h1>姚嘉妮水果代餐力保34B</h1><p>姚嘉妮向來熱愛運動，加上平日會以麥皮和水果代餐，以均衡日常在食肆所吃的肥膩飲食，故能十年如一日地保持美好身段，日前她便穿上多款火辣三點式泳裝拍攝纖體廣告，盡情展露其34B、23、33的性感身材。</p><p>姚嘉妮早前獲邀以六位數字酬勞，為星妍纖體美容中心拍攝新一輯硬照廣告，今次已是她第三年續約，姚嘉妮不惜以七款不同款式的三點式上陣拍攝，更擺出側身躺卧、搔首弄姿及扭動纖腰等多個誘人甫士，散發出濃厚的女人味。</p><p>打羽毛球收鬼祟肉</p><p>姚嘉妮一向不算肥胖，但要長期保持23吋纖腰及34B胸圍呎吋的美好身段，除了靠纖體中心幫忙外，她自己也有一套妙法。<br> 姚嘉妮說：「其實我乜嘢都食，冇特別戒口，但唔使出街食飯或者應酬時，我就會喺屋企食麥皮同水果，平衡番日常出街食嘅嘢，好簡單，咁樣已經對體重同健康有幫助。另外，我平日一星期打幾次羽毛球，收腰部後邊兩側嘅鬼祟肉好有用，尤其跳起時嘅扣殺動作最有效。」<br> 姚嘉妮表示體重最高峯曾達113磅，全因早前工作量下降，暴飲暴食所致，如今keep得102磅好身材，故她絕不介意性感亮相。問到其男友林祖輝會否介意？她說：「佢唔會阻止，反而話後生唔着唔通等老咗時後悔咩？何況我又唔係肉彈身材，如果我胸大就會同健康感覺拋離咗。」<br> 撰文：卓寶花</p></body></html>