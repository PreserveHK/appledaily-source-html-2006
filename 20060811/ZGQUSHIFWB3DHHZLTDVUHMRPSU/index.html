<html><header><meta charset="utf-8"><title>釋由美子風騷配音</title></header><body><h1>釋由美子風騷配音</h1><p>日本女星釋由美子同拍拖一個月嘅有米男友閃電分手後，惟有收拾心情再喺事業上搏殺。甩拖後嘅釋由美子前日首次現身公眾場合，宣布為已故漫畫家石之森章太郎嘅漫畫《009-1》動畫版配音。負責為動畫中性感女特務配音嘅佢，穿上低胸連身裙，頻頻擺出風騷甫士，早已將負心男友拋於腦後。</p></body></html>