<html><header><meta charset="utf-8"><title>Mac得起：新MacPro快舊G5兩倍</title></header><body><h1>Mac得起：新MacPro快舊G5兩倍</h1><p>想睇蘋果電腦新機，未必要等舊金山MacWorldExpo，就喺剛完結嘅WWDC度（蘋果全球開發商大會），就有兩部高階機升級版公布。唔計商用伺服器系統Xserve，較受注目係蘋果轉用Intel處理器後，好多人期待超越IBM嘅MacPro。呢款民用最高階電腦，由過往IBM製造嘅G5處理器，改為Intel製造嘅Dual-CoreXeon，外形上雖然跟舊款G5幾近一模一樣，不過卻配備IntelServer級嘅Xeon處理器，最高規格可同時運行兩顆3GHz處理器，官方宣稱快舊款G5兩倍，可算向IBM吐口「割席」烏氣。</p><p>其他硬件升級，除咗1.33GHz、64bit雙通道前端滙流排外，暫未見更突破性裝備，不過就以量取勝，如可同時裝四張PCI-X顯示卡，用作接駁多個屏幕，玩TV-Wall都仲得；硬碟最大可擴充至2TB（二千GB），DDR2記憶體最大支援16GB，呢幾點都大大加強MacPro嘅實用性，最特別係蘋果今次唔再分四級規格同售價，改為BTO式選購（BuildtoOrder），鍾意咩配備就逐樣計錢，Fit晒用家Budget。<br> 記者：徐影龍<br> 網址：www.apple.com/macpro/</p></body></html>