<html><header><meta charset="utf-8"><title>　　王倩儀職務有變但無級升 - 李八方</title></header><body><h1>　　王倩儀職務有變但無級升 - 李八方</h1><p>現任康樂文化事務署署長王倩儀下個月會調任做環運局常任秘書長兼環境保護署署長，八方早前恭喜過王署長由D6升上D8，原來搞錯咗，因為冬冬姨手下已經有兩個D8級嘅常秘，分別係專門負責運輸嘅羅智光同負責工務嘅盧耀楨，而兼環境保護署署長嘅常秘就只係D6級。<br> 同一樣叫常秘，但係就有D6同D8之分，始創人應該係葉劉，話說當年佢阿姐好強勢，所以話明佢嘅副手唔使由D8出任，因為佢就係保安局局長兼D8，之後其他局有啲跟有啲唔跟，於是就成日鬧出笑話，以為逢做常秘就係D8級，亂咁恭喜人，當事人尷尬死但係又唔好意思出聲，咁鬼混亂，好心俞小姐就正其名，搞番清啲職級。王倩儀搞救生員同紅蟲引起軒然風波，的確係要多啲操練至升級。</p></body></html>