<html><header><meta charset="utf-8"><title>總統千金出MTV造勢</title></header><body><h1>總統千金出MTV造勢</h1><p>烏茲別克（Uzbekistan）總統卡里莫夫位千金古爾娜拉（GulnaraKarimova圖），都算多才多藝，喺哈佛畢業，有武術黑帶資格，兼係珠寶設計師，最近仲踩埋演藝界，推出處女MTV《毋忘我》，喺電視日播夜播。<br> 呢位33歲第一千金並非一把年紀發明星夢，時事評論員認為佢可能有意繼承爹哋衣鉢，事關卡里莫夫明年年底就任滿，推出MTV乃係造勢。<br> 德新社</p></body></html>