<html><header><meta charset="utf-8"><title>廣告費或轉嫁病人</title></header><body><h1>廣告費或轉嫁病人</h1><p>【本報訊】放寬醫生賣廣告，不一定對醫生有利，有醫生擔心，大部份在屋邨執業、獨力經營的同業無法承擔巨額廣告費，要生存惟有加入財雄勢大的醫療集團，否則只會加速消亡。病人權益組織則擔心，廣告費最終會轉嫁予病人，醫療質素亦可能受影響。</p><p>醫生恐大集團壟斷</p><p>私人執業的香港醫學會會董李深和同意應該放寬醫生賣廣告的空間，為病人提供更多資訊，但必須有所限制，否則業界生計將大受影響，不少醫生已向他提出憂慮，擔心裁決會帶來不公平競爭，「咁樣做係唔尊重業界嘅睇法，第二時啲有錢、財雄勢大嘅集團就可以賣廣告，到時點會一樣吖！」他表示，香港醫學會將於下周開會，商討處理方法。<br> 社區組織協會病人權益幹事彭鴻昌指，一般基層醫生的專業水平未必相差太遠，故廣告宣傳可帶來重大影響，「啲廣告咁貴，醫療集團財雄勢大先做得到，單打獨鬥嘅醫生未必有財力做，呢啲醫療集團最終都係為賺錢，啲錢賣咗廣告，醫療質素可能受影響，成本或者會轉嫁喺病人身上。」<br> 立法會醫學界代表郭家麒相信，放寬廣告宣傳只對提供罕有治療的醫生有幫助，但對為數逾4,000名的家庭醫生可能有壞影響，「廣告費唔輕㗎，啲大集團同私家醫院咪有着數囉，可以繼續坐大，一般個別執業嘅醫生，如果係喺地區執業嘅，唔會話喺全港性嘅報紙賣廣告㗎嘛，以後就好難生存。」他又指「羊毛出自羊身上」，醫生所花的廣告費最終也是由病人承擔，「表面上巿民係多咗知情權，但最終可能賠上更多。」</p></body></html>