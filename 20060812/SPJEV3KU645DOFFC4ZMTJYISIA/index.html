<html><header><meta charset="utf-8"><title>掃「黃」行動　菠菜水治恤衫領</title></header><body><h1>掃「黃」行動　菠菜水治恤衫領</h1><p>恤衫領位發黃係經常遇到嘅事，好多時都唔知點先可以清洗啲黃迹。最近網友TBA都有同樣嘅煩惱，佢有件恤衫成年無着，有一日拎番出嚟，見到衫領黃晒，用咗好多洗衣粉洗都洗唔亁淨！唔少熱心網友都提供咗好多小貼士畀佢，大部份都係話用漂白水，不過漂白水始終都會傷害咗件衫嘅質地，所以有啲網友就發明咗天然嘅方法，佢哋自己試過，話好有效咁話喎：<br></p><p>1.菠菜水：經過熱水滾燙後，撈起菠菜，留起菠菜水，在有黃迹的地方放入菠菜水中搓揉，浸泡10分鐘，浸泡後撈起衣物，再依一般洗衣程序洗淨衣物。<br> <br> 2.香蕉加檸檬：在發黃的污迹上輕擦一會，件衫嘅污迹就會慢慢減少，之後再以平常洗衣方法洗衫或者放入洗衣機就得。<br> <br> 3.唧牙膏：用牙刷將小量牙膏在污迹上仔細地擦，洗刷後放入洗衣機清洗即可。<br> <br> 4.用白飯：用牙刷將白飯塗在污迹上輕擦，再用手大力捽，就可以洗甩黃迹。<br> <br> 5.冬瓜汁：用冬瓜汁浸1個鐘，然後再以平常洗衣方法清洗衣服。</p></body></html>