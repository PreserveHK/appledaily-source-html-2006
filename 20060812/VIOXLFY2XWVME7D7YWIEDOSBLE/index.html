<html><header><meta charset="utf-8"><title>出口童裝　$9件喪搶</title></header><body><h1>出口童裝　$9件喪搶</h1><p>出口成衣店一向是我的最愛，不過現在的舖租咁貴，許多所謂出口成衣都唔見得便宜！這天就給我在中環發現了一間真正出口童裝的店舖在寫字樓開倉，有1,500多件出口去英國、杜拜、新加坡及日本等地的男女夏季童裝貨辦，款式由BB到13、14歲都有，佔了7成是女童裝，布料質素一流，原價由$90至$450，清倉價只是從$9至$59，我出發喇。<br>記者：馮敏兒</p><p>懷舊女童恤</p><p>全件花花綠綠，勁有懷舊Feel，難得100%全棉，都做到跳樓價$9件，唔買呻笨！<br> 原價$150<br> 特價$9<br> （2-14歲）</p><p>名牌迷人PinkGirl</p><p>名牌衫質料靚的保證，在這套衫裙上全都找到，Poney粉紅底貓印花Tee，嘩，低於1折就買到。襯埋條棗紅開衩裙仔，仲唔係迷人PinkGirl？<br> 原價$200<br> 特價$19（4-8歲）<br> <br> 原價$350<br> 特價$49（6-14歲）</p><p>囡囡至冧波浪花</p><p>個女最鍾意着有繡花的牛仔褲，這條粉紅長褲褲腳仲有波浪紋，囡囡冧硬。另襯紅袖白底印花Tee，簡單輕便。<br> 原價$200<br> 特價$19（2-14歲）<br> <br> 原價$350<br> 特價$49（1-10歲）</p><p>人手繡花</p><p>我鄰居個囡囡剛4歲，送件繡花連身裙仔給她，一定會好記得我。全棉質料且採人工繡花，人家以為我咁豪，實情減價買$39咋，嘻嘻，得體！<br> 原價$350<br> 特價$39（1-13歲）</p><p>SmartCasual乖乖仔</p><p>頑皮仔有時都要扮吓乖乖，着件橫間全棉Polo恤就更成熟，加上好質料襟洗襟用的長斜褲，就買呢套喇，好舒服。<br> 原價$250<br> 特價$19（2-14歲）<br> <br> 原價$350<br> 特價$49（4-8歲）</p><p>穿梭機燙畫設計出色</p><p>男仔都鍾意穿梭機，這件Poney紅底穿梭機燙畫Tee就最啱。襯埋綠色車車圖案的短褲仔，一絕！<br> 原價$200<br> 特價$19（2-14歲）<br> 原價$200<br> 特價$22（2-14歲）</p><p>迎秋必入彈力衞衣</p><p>彈力棉衞衣最舒服，高質素的最少賣2、3百元，雖然現在熱到暈，但前幾日就是農曆的立秋，襯開倉入定貨都係時候。有米白和軍藍兩色。<br> 原價$450<br> 特價1件$69、2件$100（2-14歲）</p><p>水田Tommybear臨時開倉寫字樓<br> 日期：8月14-18日（上午10時至下午7時）<br> 地點：中環德輔道中130-132號大生銀行大廈603-604室<br> 查詢：24268771/24268092</p></body></html>