<html><header><meta charset="utf-8"><title>影音試團：Nikon單鏡DC搭靚鏡</title></header><body><h1>影音試團：Nikon單鏡DC搭靚鏡</h1><p>自SONY同Panasonic投身單鏡DC市場後，D-SLR再唔只係Canon同Nikon之爭。踏入8月，先係Canon嘅350DKit裝劈價二千幾搶客，Nikon9月會有新機D80，屬D70s後繼版本，由六百萬像素升級上大熱嘅一千萬像素，最快0.18秒Ready拍攝。最令人心癢係跟機嘅DX18-135mmF/3.5-5.6GIF-ED鏡，打着ED（低色散）旗號，非一般套裝鏡可比，焦距亦比350DKit更闊，實用性及吸引力大增。<br>屏幕亦由2"提升至2.5"，最重要係屏幕由13萬勁升至23萬色，芒大咗又靚咗，預覽相片準確度更高。單睇規格，跟同廠較高階嘅D200相若，只係快門速度最高只得1/4,000（D200為1/8,000），以八千蚊預計售價嚟講，的確大件夾抵食。記者：徐影龍</p><p>網址：www.nikon.co.jp/main/jpn/whatsnew/2006/0809_d80_01.htm</p></body></html>