<html><header><meta charset="utf-8"><title>撞車失憶戀肥杏<br>39歲安仔踎街賀生日恨結婚</title></header><body><h1>撞車失憶戀肥杏<br>39歲安仔踎街賀生日恨結婚</h1><p>昨日39歲生日的許志安，凌晨與胡杏兒拍攝《肥田囍事》外景，下午則到電視城繼續開工，他謂生日願望是早日覓到真命女友，結婚生仔，因為不想與子女有代溝。</p><p>許志安和胡杏兒前晚於周麗淇西半山寓所樓下取景拍攝無綫劇《肥田囍事》，到凌晨12時正，蘇永康忽然捧着飯盒到場賀安仔生日，還說：「我帶咗個黑椒雞扒飯加腸仔嚟，平日佢都係食呢啲，送呢個畀佢啦。」</p><p>收波鞋唔老嚟</p><p>工作人員則送燒豬、生日蛋糕及adidas紅色波鞋給安仔，令他驚喜萬分，但因「鞋鞋聲」意頭麻麻，故安仔封利是給工作人員回禮，並笑說：「我仲要封番一蚊畀你。」經理人郭啓華則送上金豬錢箱。之後大隊在尖沙嘴拍攝外景，有近20名fans一早在現場守候，送上蛋糕和壽包為安仔慶祝生日。<br> 昨日安仔在將軍澳電視廣播城繼續拍攝《肥》劇，他謂生日願望是希望《肥》劇收視好及九月推出的唱片大賣，他又發表徵婚宣言說：「都39歲，我都想搵個穩定嘅，你問我我梗係恨拍拖，我都唔想第日同個仔有代溝。」&#13;</p><p>遭車撞索利是</p><p>安仔昨日被安排拍攝一場撞車戲，他說：「套劇話我喺菲律賓佬沃街頭俾架車撞到，然後失憶，之後就同肥杏拍拖。」生日拍撞車戲，安仔可有向導演索利是保平安？他說：「嘩！唔提我都唔記得，一陣一定要攞番。」<br> 採訪、攝影：楊潔雯、娛樂突發組</p></body></html>