<html><header><meta charset="utf-8"><title>李連杰夥彼得積遜？</title></header><body><h1>李連杰夥彼得積遜？</h1><p>李連杰同成龍預算年底會合作演出一部西片版《西遊記》，杰仔片酬有成900萬美金（約7,000萬港元）演出呢部戲。日前網上有報道話套戲定咗由《魔戒》（LordoftheRings）導演彼得積遜（PeterJackson）執導，但記者噚日問杰仔，佢就話未知導演人選。有指電影公司想杰仔演孫悟空，但佢唔肯，反而想演大反派，但一切要待導演人選正式公布先有定案。</p></body></html>