<html><header><meta charset="utf-8"><title>古積特大口氣媲美舒利亞</title></header><body><h1>古積特大口氣媲美舒利亞</h1><p>紐卡素領隊羅達話手上仲有2,000萬鎊擴軍，據報車路士後衞布歷治、飛燕諾射手古積特都係羅致目標。古積特收到風後不知幾興奮，話自己能傳擅射，仲可以媲美舒利亞。須知道喺紐記球迷心目中，舒利亞等同神，古積特咁講認真大口氣。即使將來落實加盟，咪盞自己畀壓力自己！</p></body></html>