<html><header><meta charset="utf-8"><title>周慧敏笑倪匡上網似特務</title></header><body><h1>周慧敏笑倪匡上網似特務</h1><p>周慧敏（Vivian）昨日到大學會堂擔任「悠然歲月長者體驗大學生活計劃」嘉賓，Vivian表示來年會自薦擔任此計劃的導師，因為她覺得與老人家相處十分愉快，她說：「我好贊成啲公公婆婆多啲參加活動，所以我諗住下一年就自薦教佢哋化妝、唱歌或者畫畫。」</p><p>欣賞做人態度</p><p>Vivian笑言他日變成老婆婆後，會叫男友倪震與她一起參加老人活動，她說：「我成日都覺得一對夫妻到咗好大年紀，重一齊去讀書，係一件好浪漫嘅事。」<br> 另外Vivian指男友的爸爸倪匡是一位很可愛的老人家，她說：「我好欣賞倪匡嘅做人態度，佢係一個自得其樂嘅老人家，有時去佢屋企，會見到佢同太太一人坐喺一部電腦前面各自上網，我同男友成日笑佢兩個係上咗年紀嘅特務。」<br> 採訪、攝影：李珮洳</p></body></html>