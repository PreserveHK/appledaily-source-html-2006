<html><header><meta charset="utf-8"><title>小S教做健美操</title></header><body><h1>小S教做健美操</h1><p>做咗媽咪嘅徐熙娣（小S），噚日喺台灣以代言人身份出席某牌子騎馬機活動，平時打扮性感嘅佢，換上運動裝束即場示範，又大方公開佢自創嘅健美體操動作，同現場成100位OL一齊做健美操，場面都幾熱鬧。小S又話喺屋企騎馬仔騎得太過忘形，唔記得個女喺身邊，真係識擦廣告客戶鞋。</p></body></html>