<html><header><meta charset="utf-8"><title>奇洛李維斯機場衝紅燈</title></header><body><h1>奇洛李維斯機場衝紅燈</h1><p>荷李活男星奇洛李維斯（KeanuReeves圖），前日下午三點喺美國洛杉磯國際機場，俾機場特警捉到佢衝紅燈，違反咗當地嘅交通條例。但好好彩，奇哥只係俾個特警警告了事，並冇票控佢，都算執番身彩。報道仲話冇人知奇哥無啦啦響機場度做乜，只係知佢係喺離境大堂嗰層俾人捉嘅，暫時都未搵到奇哥嘅發言人了解呢件事。
</p></body></html>