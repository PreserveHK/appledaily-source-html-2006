<html><header><meta charset="utf-8"><title>美女櫥房：工人褲　型女唔男</title></header><body><h1>美女櫥房：工人褲　型女唔男</h1><p>本來是工人服飾，忽爾今夏大熱的吊帶褲、裙，無論從HighEnd大牌、到老尖銅記潮場，幾乎隨處可見。一般以為工人褲款式看來太過男仔頭、過於粗枝大葉失卻少女味，其實一切不外是Styling，只要配搭方面加點女性化細節，着上工人褲一樣可以「卡娃兒」、可以「女」。<br>記者：吳小明　<br>攝影：譚盈傑<br>Model：Karen@StarzPeople　<br>MakeUp&amp;Hair：EvelynHo</p><p>米色印花TankTop$147（F）、直間工人裙$640、橫間草帽$280、紅色腰帶$120、藍色波點ClutchBag$250（allC）</p><p>Resort閒情</p><p>藍白直間輕易已有水手服的閒適感覺，所以工人服也不是一味老粗，配合簡單帶點民族味印花的TankTop，便一絲礦工味都無。再配埋草帽、醒神紅腰帶、波點Clutch，少女、女人味一齊嚟。
</p><p>Plus：Casual百搭</p><p>不想大費周章手袋帽子配成Set，基本上一件簡單但搶眼的紅Tee已可配得上任何一款工人褲裙，配墨綠棉質夠輕爽，配Denim騾布較街頭、甚至蝦人着的白色工人褲亦無礙。
</p><p>性感HotChicks</p><p>牛仔布工人褲、裙係扮男仔頭不二之選，但其粗獷氣質亦可轉化為性感野性，只要揀啱上身件Tee就可以變身HotChicks。吊帶背心無疑是想當然選擇，但亦容易着出虎背熊腰，反而大領跌膊Tee露少少更引人入勝，配合埋拉長雙腿線條的高踭鞋，一個HotBabe造型輕易完成。<br> <br> 白色跌膊Tee$295（F）、JuicyGirl牛仔工人裙$990（M）、白色吊墜頸鏈$398（W）、桃紅色高踭涼鞋$399（A）</p><p>Plus：Boyish逛街</p><p>平時只想輕鬆上街，搵件合身T恤配工人褲便可，但千祈唔好揀大碼男裝Tee，除非專登以林亞珍造型出巡就另計。</p><p>熱爆街妹</p><p>要野性啲，打出大背脊的TubeTop襯工人褲一定能引晒成街麻甩佬來昅，再加Kitsch到暈嘅膠耳環及LorryCap來襯，直頭似足Jolin。<br> <br> 黑灰波點TubeTop$39.9（U）、HalterNeck工人褲$390、桃紅色蝴蝶結膠耳環$210（bothC）、綴襟章LorryCap$399（B）</p><p>Plus：OldSkool工人</p><p>想OldSkool玩番原汁原味工人服，索性着Worker恤配工人褲，唔想太過Man可揀只有吊帶而不是胸兜的褲款，再將褲管捲上變吊腳褲，加點俏皮感覺。</p><p>工人褲二三事<br>1.點解叫Overalls？</p><p>工人褲原是鐵路工人、礦工、木匠等的工作服，特色在胸前一塊胸兜，內有口袋方便擺放工具、後背有交叉吊帶等特徵的寬鬆褲形，多採用Denim或其他堅固耐穿的布料裁製，因為款式包埋上截像一件過的衣衫，所以就叫Overalls。1930年開始運用於女裝及童裝，後來衍生的吊帶褲也稱作工人褲，兩條吊帶是營造Mannish或Boyish至佳道具。</p><p>2.着出層次</p><p>將工人褲的上截扣一邊放一邊，露出內裏襯衫，更有層次亦有份不經意的扮型味道。</p><p>3.可拆吊帶</p><p>有胸兜的工人褲着法較少，頂多是唔扣一邊，反而吊帶款變化較大：配扣鈕的吊帶褲可以孭帶、唔孭帶，着恤衫時收埋一邊露出另一邊；配吊帶夾的吊帶隨時配任何褲裙都得，甚至夾在上衫作配件又得。</p><p>Shoplist：
</p><p>（A）Angel'sCollection（24133305）銅鑼灣東角LaForet120號舖<br> （B）BeamsBoy（28909177）銅鑼灣百德新街50號地下<br> （C）Chatelaine（28948494）銅鑼灣東角LaForet266號舖<br> （F）fob（23689208）銅鑼灣金百利商場163號舖<br> （I）i.t（25040025）銅鑼灣加寧街6-10號地下<br> （IZ）izzue（28903560）銅鑼灣金百利商場地庫B1&amp;B2<br> （M）Merci（22414618）銅鑼灣東角LaForet128號舖<br> （P）PinkMartini（25741498）銅鑼灣耀華街3號地下Shop02<br> （U）UpdateFashion（81096288）銅鑼灣渣甸街36號D1地下<br> （W）With（28909871）銅鑼灣東角LaForet252號舖</p></body></html>