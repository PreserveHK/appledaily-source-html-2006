<html><header><meta charset="utf-8"><title>南拳媽媽屈周杰倫賣腸仔</title></header><body><h1>南拳媽媽屈周杰倫賣腸仔</h1><p>台灣組合南拳媽媽噚日去朗豪坊舉行簽唱會，吸引300歌迷到場欣賞，佢哋下個月會喺台灣舉行第一次演唱會，到時會邀請周杰倫（Jay）做嘉賓。南拳媽媽又爆話早前阿Jay曾應承過，會喺佢哋嘅演唱會度做任何事，點知佢哋打算叫阿Jay喺場館門口賣香腸喎！</p></body></html>