<html><header><meta charset="utf-8"><title>保頓衰孤寒難簽多3個</title></header><body><h1>保頓衰孤寒難簽多3個</h1><p>保頓呢間球會個朵真係臭晒，早排諗住簽阿根廷隊長蘇連，點知人哋特登過嚟英格蘭傾細節，佢哋又壓低蘇連嘅人工，搞到簽唔成。最近保頓領隊艾拿廸斯又話球隊前、中、後各簽多一名球員，今季組軍就會完成，但連皇馬B隊個「𡃁仔」佩雷斯都唔肯過檔，𠵱家仲話簽3個？咪妙想天開啦！</p></body></html>