<html><header><meta charset="utf-8"><title>八卦風：歐盟5型未實行　Benz巴士率先搞事</title></header><body><h1>八卦風：歐盟5型未實行　Benz巴士率先搞事</h1><p>雖然最新歐盟5型（Euro5）環保條例，最快要到2008/2009年才正式實行，但德國方面最近就有個News傳到嚟香港，而且仲言之鑿鑿話係Benz喺度搞搞震㖭……<br>雖則話係搞搞震，但其實並非甚麼壞事，點解？因為Benz廠方喺歐盟4型（Euro4）環保條例今年10月正式實施之前，於今個月向當地某家巴士公司，提供首批為數7部嘅Citaro市用巴士。或者熟悉Citaro巴士嘅人會問，部車個Look同普通嘅根本無分別，叫人點樣分辨呀！<br>哈，你唔好理點分，最緊要係部車用嘅引擎，排出嘅廢氣夠亁淨嘛！新推出的Citaro市內巴士，加入了Blue-Tec技術，兼且編號為OM906hLA的柴油Turbo引擎，加入了以SCR（SelectiveCatalyticReduction）系統所改良嘅Blue-Tech技術，可以有效地將有害嘅氮氧化物，轉化成無害嘅氮氣或水蒸氣，從而有效減低廢氣中約43%嘅氮氧化物，而且馬力跟扭力仍保持在279hp和1,120Nm，縱使全車滿載乘客也不怕乏力。<br>記者：鄭達基&#13;</p></body></html>