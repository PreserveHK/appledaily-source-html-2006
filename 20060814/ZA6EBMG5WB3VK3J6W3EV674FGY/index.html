<html><header><meta charset="utf-8"><title>美斯換畫拍得住細哨</title></header><body><h1>美斯換畫拍得住細哨</h1><p>巴塞隆拿19歲球星美斯上周六對紐約紅牛射入1球，「契大佬」細哨就梅開二度，協助球隊大勝4:1。呢兩兄弟好波兼風流，細哨同前法國女友打官司，美斯飛咗世界盃期間嘅「肉彈」女友，識咗個大佢5歲嘅新女友，真係快過港產片落畫。不過只要兩兄弟控制得宜，球迷又有花邊新聞睇，都幾好呀！</p></body></html>