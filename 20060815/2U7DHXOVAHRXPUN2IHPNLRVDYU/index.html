<html><header><meta charset="utf-8"><title>秋官爆正斗欣宜出碟</title></header><body><h1>秋官爆正斗欣宜出碟</h1><p>鄭少秋與前妻沈殿霞所生的女兒鄭欣宜一直想入娛樂圈，近日還有意出唱片，秋官大表支持，並寄語女兒要先練就金剛不壞之身，接受外間的批評才可堅強面對壓力。</p><p>鄭少秋前晚與陳寶珠在灣仔演藝學院演出舞台劇《天之驕子》，獲前妻沈殿霞及女兒鄭欣宜到來撐場，他還大爆欣宜稍後有秘密武器，暗示她會出唱片。</p><p>同肥姐有偈傾</p><p>欣宜與肥姐兩母女姍姍來遲，甫到場即走近秋官的宣傳板前簽名，欣宜說：「爹哋真係英俊！」完騷後，欣宜即上台擁抱秋官和獻吻。對於欣宜大讚他英俊，秋官說：「佢講真心話，爹哋梗係要讚啦。」有報道指欣宜近日身形翻脹，可認為女兒身材平均，他卻說：「正呀，呢啲大家有目共睹。」<br> 秋官爆料指欣宜稍後有秘密武器，他賣關子說：「佢事業有計劃，同娛樂圈工作有關。」是否出唱片？他說：「類似啦。」</p><p>金剛不壞之身</p><p>再問秋官有否擔心欣宜要承受很大壓力？秋官說：「要睇佢應付，要好似我咁練金剛不壞之身，唔磨練點成長，之後會更堅強。」至於網友經常狠批欣宜，他說：「我都俾人批評過，我有攞例子話佢聽，做得呢行要接受人哋批評。」那會否擔心打擊了欣宜的自信？他說：「咁要睇佢自己有冇呢啲料。」<br> 對於欣宜可能加入娛圈，肥姐昨日出席一個記者會時說：「𠵱家未知，等佢讀完書先再算，或者趁假期玩吓。」有傳欣宜有份演沙灘版《美女廚房》，即被網友揶揄，肥姐否認說：「監製係搵我、汪明荃同鄭裕玲，算啦，一笑置之，處之泰然。」<br> 採訪：卓寶花　攝影：仇志德</p></body></html>