<html><header><meta charset="utf-8"><title>信保局拒絕大炒家</title></header><body><h1>信保局拒絕大炒家</h1><p>香港出口信用保險局今年踏入40周年，總監張錦基噚日就宴請傳媒，講吓該局嘅業務近況。佢建議啲中小企做新興市場生意時要格外留神，因為呢啲地方嘅公司法、會計制度、破產法都未健全，出咗事好難追數。好似祖國90年代初期，仍喺發展初級階段，朱總理一聲宏調收緊銀根，唔少內地企業出問題，嗰時佢哋同啲客喺內地追數，仲出動到前特首董伯伯，但都食白果。<br> 𠵱家佢哋已儲存咗全球10萬家企業嘅資料庫，而且同國際信用保險組織有聯繫，廠家如對新興市場嘅新客戶有懷疑，歡迎查詢。<br> 張錦基仲講古仔，原來炒帝景園炒陽明山莊嘅大炒家秦錦釗，都曾經想幫襯該局，但為佢哋所拒，因為對方要求承保一單新興市場嘅銅業生意，同佢本業有差距；佢哋唔肯保，對方仲走去向政府高層投訴，事後當然證實該局醒目，而秦生就因為詐騙正在監獄服刑。</p></body></html>