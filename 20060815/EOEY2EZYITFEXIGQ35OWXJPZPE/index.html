<html><header><meta charset="utf-8"><title>玩網絡遊戲認識死者</title></header><body><h1>玩網絡遊戲認識死者</h1><p>「屋企人、朋友畀我好大壓力，但我會一直等佢！」黃杜生的女友Amy昨到法庭旁聽後透露，自從男友「阿生」被羈押後，為方便照顧男友的15歲胞弟，她在各種壓力下仍搬到柴灣興民邨與男友的胞弟同住，她說：「佢（黃杜生）知道做錯事要承擔後果，所以一早就認罪；我希望法官判輕啲，畀個機會佢。」</p><p>代男友照顧其弟</p><p>任職文員的Amy昨與男友的胞弟到法庭旁聽，散庭後兩人即趕到餐廳為阿生買飯盒，她說：「阿生一早死咗老竇，佢阿媽就將兩兄弟交畀爺爺湊，爺爺幾年前死咗後，兩兄弟相依為命，𠵱家佢哋住嘅公屋都係社工幫手申請嘅。」<br> 至於怎樣認識案中死者黃少羿，黃杜生胞弟透露，是他與同學玩「水滸歷險」網絡遊戲時結識的，當時他約一班同學及朋友去家居附近柴灣北配水庫燒烤，但因臨時有事未能赴約，結果由哥哥代去；而第二被告則是他在球場上認識的波友。<br> 現已升讀中三的黃弟強調，包括他哥哥及另兩名被告，都是案發當晚第一次與死者見面，事後才得悉死者是滿身紋身，他說：「早知佢係紋身嘅，我就唔會預埋佢燒嘢食啦。𠵱家仲害到我大佬要坐監。」<br> 本報記者</p></body></html>