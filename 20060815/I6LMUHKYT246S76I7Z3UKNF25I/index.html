<html><header><meta charset="utf-8"><title>哥連泰斯包艇難聘名帥</title></header><body><h1>哥連泰斯包艇難聘名帥</h1><p>哥連泰斯上個禮拜六主場輸畀費古倫斯後繼續喺巴甲榜包尾，堂堂衞冕球隊衰成咁，教練真連奴自然無得留低，係球會今年第三次易帥。消息指，哥連泰斯準備向曾經執教過巴西國家隊嘅李奧、彭利拿招手。雖然呢隊波水頭充足，但隨時降班，至怕有錢都請唔到兩個名帥加盟噃。</p></body></html>