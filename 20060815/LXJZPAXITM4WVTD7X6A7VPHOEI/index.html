<html><header><meta charset="utf-8"><title>消費blog：東薈城變身名牌特賣場</title></header><body><h1>消費blog：東薈城變身名牌特賣場</h1><p>前幾日家姐Ada叫我陪佢哋一家四口去迪士尼，「我個賓賓放假，過嚟幫手湊女。」我就咁做咗菲傭，除咗服侍兩個姨甥女，仲要喺適當時候畀反應佢兩個：「係咩？好得意喎。」<br> 悶咗成日，終於皇恩浩蕩，兩個姨甥女話攰要走，我哋去咗東涌東薈城，本來諗住又係商場一個，點知眼前一亮，成個場都係factoryoutlet！家姐話個商場啱啱變咗全港第一個名牌折扣商場，佢仲窒我：「啱啱對住我兩個女烏眉瞌睡，𠵱家見到啲衫同手袋就鬼打冇咁精神。」;D<br> 成個商場一共有五層，有二十幾間賣減價貨嘅factoryoutlet，包括咗Adidas、CalvinKleinUnderwear、Moiselle、Levi's、Bauhaus、Mabelle，仲有好多舖未開，可能會有其他牌子呢。最後攞住幾袋戰利品，雖然姨甥女嘴藐藐，我一於好少理。<br> 逄周一至周四刊出</p></body></html>