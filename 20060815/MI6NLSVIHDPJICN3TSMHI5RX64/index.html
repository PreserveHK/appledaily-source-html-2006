<html><header><meta charset="utf-8"><title>唔睇唔舒服：金百利女Sales　秋冬興乜逐個講</title></header><body><h1>唔睇唔舒服：金百利女Sales　秋冬興乜逐個講</h1><p>要揀香港島潮流集中地，非銅鑼灣莫屬！男士們來到消暑娛樂，而女士們購物為先，佢哋目標就係銅鑼灣的各大潮舖。大家想知道來季興啲乜？夏天襯咩衫最好？今日就即刻帶大家巡巡銅鑼灣金百利，睇睇潮爆靚女Sales點樣襯靚Look！女孩子更可以借鏡偷師！<br>記者：羅灝汶<br>攝影：梁俊鵬、羅灝汶</p><p>Fu	（24歲）</p><p>服裝：銅鑼灣金百利約$900<br> 耳環：朋友送、唔知幾多錢<br> 銀包：PatrickCox（生日禮物，唔知幾多錢）<br> 太陽鏡：生日禮物，唔知幾多錢</p><p>自己點襯、來季興乜：「夏天襯衫一定要舒服，而且要Colourful，盡量揀收腰款式，衫褲不宜太長。今年夏天都好興白色，要揀一些輕身同薄嘅質料。入秋之後就會好興卡其色褸跟大鈕扣，外國好多雜誌都開始煲緊，大家不妨留意一下。」</p><p>Cathy	（22歲）</p><p>服裝：銅鑼灣金百利Madeintheearth約$800<br> 戒指：Swarovski$1,900幾<br> 手鏈：周生生　$6,000幾<br> 手鐲：利時$200幾<br> 太陽鏡：RayBen$600幾</p><p>自己點襯、來季興乜：「最緊要個人感覺舒服、得體，我自己就鍾意襯SharpColour，盡量襯番自己身形同氣質揀合心水衣物，我自己夏天會着Casual背心加涼鞋，入秋後都係以深色牛仔褲為主而且要SlimCut，應該會好好睇。」</p><p>阿敏	（19歲）</p><p>服裝：銅鑼灣金百利EffendiVivendi約$1,000<br> 戒指：VivienneWestwood（唔記得幾多錢）<br> 手錶：銅鑼灣約$500<br> 手鏈：Tiffany&amp;Co.$1,000幾<br> 銀包：VivienneWestwood$2,000</p><p>自己點襯、來季興乜：「我自己就算夏天都會主打黑色，因為屬於個人喜好，我會主張比較斯文打扮，最緊要切合自己形象。來季應該都會以深沉色為主力，始終入秋後都唔使太Colourful。」</p><p>Salina	（18歲）</p><p>服裝：銅鑼灣金百利EffendiVivendi約$1,000<br> 頸鏈：朋友送、唔知幾多錢<br> 戒指：VivienneWestwood$2,000<br> 銀包：Gucci$1,700</p><p>自己點襯、來季興乜：「個人比較喜歡Rock啲嘅打扮，夏天都會以深色Top示人，配襯首飾、頸鏈點綴一下已經可以好好睇，入秋後我認為一如以往都係深色打扮為主，長褸應該會幾興。」</p><p>陳小姐	（18歲）</p><p>服裝：銅鑼灣金百利約$600<br> 鞋：Converse泰國買$149<br> 手錶：Casio金錶銅鑼灣買約$200<br> 銀包：朋友送、唔知幾多錢</p><p>自己點襯、來季興乜：「CasualLook係我自己最愛，Tee加牛仔褲已經好好睇，根本連飾物都可以唔戴，來季興啲乜？對於我來講都係牛仔褲襯長Tee，一切以簡約為上。」</p><p>鄭小姐	（19歲）</p><p>服裝：銅鑼灣金百利約$800<br> 耳環：銅鑼灣金百利$200<br> 手鐲：銅鑼灣金百利$300<br> 銀包：銅鑼灣金百利（唔記得幾多錢）</p><p>自己點襯、來季興乜：「夏天我自己最鍾意係沉色撞SharpColour，CasualLook已經好好睇，有時可以襯吓涼鞋，來季鞋款會好興鬆糕鞋。厚底或者船踭鞋，顏色可以揀Sharp啲，到時女仔個個可以高多3、4吋喇。」</p><p>Colour	（21歲）</p><p>服裝：銅鑼灣金百利約$1,000<br> 戒指：Tiffany&amp;Co.$1,750<br> 手錶：購自銅鑼灣（朋友送）<br> 手鏈：Tiffany&amp;Co.（朋友送）<br> 銀包：Gucci（朋友送）</p><p>自己點襯、來季興乜：「我哋公司都係主打沉實OL嘅服裝，夏天都會係深沉為主，例如黑配白就最受歡迎。未來入秋最緊要多Layer，衣服要配襯到一層層嘅感覺就Fit晒喇。」</p><p>秋冬大褸襯鬆糕鞋</p><p>翻開最新日本時裝雜誌，都不難發覺，今年時裝走勢就係走70年代風，大玩卡其色配襯大鈕扣，再加上一對鬆糕鞋，不過顏色都係以卡其/棕色色系為主，襯上一條窄褲，相當之復古！姊妹們準備轉季要參考吓！</p></body></html>