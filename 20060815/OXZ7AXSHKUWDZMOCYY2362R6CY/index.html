<html><header><meta charset="utf-8"><title>國米爆倉沙基睇淡</title></header><body><h1>國米爆倉沙基睇淡</h1><p>國米今季大事擴軍，但唔係個個都睇好。好似前意大利國家隊教練沙基語重心長，話國米呈人滿之患，六個前鋒實在太多，如果再唔賣人，擔心無正選嘅球員有怨言，影響到陣營氣氛。又係嘅，馬田斯未開季已經放晒聲氣話想走，而且又有好多球會爭，即管睇國米高層肯唔肯聽沙基勸，開始清貨？</p></body></html>