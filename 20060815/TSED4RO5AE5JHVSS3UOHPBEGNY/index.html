<html><header><meta charset="utf-8"><title>瘦腿10法　蹬一蹬纖腿你有份</title></header><body><h1>瘦腿10法　蹬一蹬纖腿你有份</h1><p>夏天係短褲、短裙、bikini出籠嘅時間，想擁有纖長美腿不致失禮人前，就要立即行動：收腿運動、搽纖腿產品、用電子產品收腳等，最重要係有效兼切合自己需要。嫌瘦腿10法還未夠喉，參考埋擁有纖纖玉腿的名模明星心得，咁美腿就指日可待。<br><br><br>記者：陳穎欣　攝影：周旭文<br>Model：Kristy&amp;Hidy@Salvador<br>鳴謝：高級營養師兼體適能教練黃榮俊、<br>資深美容顧問兼電台美容節目主持GraceNg@Black&amp;WhiteBeauty</p><p>運動講恒心
</p><p>要shapeup最直接而持久嘅方法一定係做運動，除有氧運動如跑步、行山幫你燃燒脂肪外，要局部瘦腿就要做腿部嘅肌肉鍛煉喇！以下嚴選6組動作，讓大家可對症下藥。</p><p>1.原地弓箭步</p><p>訓練部位：臀部和大腿<br> 次數：10次1組，做2至3組，每組之間可稍息2分鐘。</p><p>黃榮俊：「上身要挺直，先用後腿肌肉帶動身體上升，蹲下時膝蓋不能超越腳尖，否則好易弄傷膝頭。」</p><p>2.單腳側踢腿</p><p>訓練部位：大腿外側<br> 次數：10次1組，做2至3組，每組之間可稍息1分鐘。</p><p>黃榮俊：「身體要保持垂直，不能傾向兩旁，腳尖要指向前方，大腿與臀部間嘅關節位不要旋轉。」</p><p>3.立地踮腳</p><p>訓練部位：小腿<br> 次數：10次為1組，做2至3組，每組之間可稍息1分鐘。</p><p>黃榮俊：「平衡力較差嘅可手扶牆壁或樓梯，想加強訓練可以單腳練習。」</p><p>4.坐無形櫈</p><p>訓練部位：整個下肢<br> 次數：10次為1組，做2至3組，每組之間可稍息1分鐘。&#13;</p><p>黃榮俊：「好攰嘅動作但有效。腰部要微微往前傾，像S字形。」</p><p>5.坐櫈夾咕𠱸</p><p>訓練部位：大腿內側<br> 次數：10秒為1次，做2至3次，每次之間可稍息1分鐘。&#13;</p><p>黃榮俊：「動作最容易，但可鍛煉到平日好少用嘅大腿內側肌肉。」</p><p>6.趴地抬腿</p><p>訓練部位：臀部<br> 次數：10次為1組，做2至3組，每組之間可稍息1分鐘。&#13;</p><p>黃榮俊：「腰部要往下壓，吸氣時放鬆，呼氣時則用力。」</p><p>儀器增強訓練</p><p>要追求科學化兼更快見效，咁就要選擇搵儀器幫忙喇，可以用收腿鉸剪鍛煉，且玩法多樣，增加趣味。唔想郁咩？可用按摩消脂機幫你收腿啦！
</p><p>7.無敵鉸剪腳$1,480（a）</p><p>黃榮俊：「鉸剪高度唔係人人啱，弊處係要用人嚟就鉸剪。」</p><p>8.3合1消脂按摩腳套$699（a）</p><p>ModelHidy「感覺熱熱哋同好緊，好似量血壓咁，但可以即時瘦?吋！」</p><p>齋搽啱懶鬼
</p><p>想唔郁都瘦到，可以搽消脂cream後包保鮮紙或着上瘦身褲擊退肥膏。搽cream時記得要向心臟方向推，包保鮮紙再鋪亁毛巾防止熱力流失。</p><p>9.瞓住瘦Expresslim8日極速瘦腿精華素連褲$750（c）</p><p>日間沖完涼搽黃色精華素，夜間睡前則搽藍色精華素，之後穿上附送嘅小褲子過一晚。</p><p>Grace：「好薄身，質地好爽，未必咁快消到脂，但收緊排毒功能唔錯。」</p><p>10.包住瘦OZON消脂cream$360（d）</p><p>可將大量消脂cream塗於腿上，輕輕按摩一下，再用保鮮紙緊緊纏上5-6圈待15分鐘。</p><p>Grace：「材料好勁，齋掂吓都發紅發熱，不過要留意自己嘅皮膚有冇敏感。」</p><p>其他瘦腿產品<br>L'OREALSculptUp速效緊緻塑身精華$99（b）&#13;</p><p>Grace：「少少涼涼哋，但要慢慢捽。」</p><p>mayalthabetterlegs腳部緊緻gel$360（d）
</p><p>Grace：「冰涼及可舒緩肌肉緊張，有排毒及緊緻功效。」</p><p>Shoplists：
</p><p>a.JCLadies31022783<br> b.L'OREAL25910022<br> c.MJPBeautyBoutique22347353<br> d.PureBeauty25061521</p><p>星級瘦腿法</p></body></html>