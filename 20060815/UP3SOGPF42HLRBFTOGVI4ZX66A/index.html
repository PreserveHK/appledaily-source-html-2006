<html><header><meta charset="utf-8"><title>海鮮菇好鬼索　我要喫菇菇</title></header><body><h1>海鮮菇好鬼索　我要喫菇菇</h1><p>噚晚一邊睇住楊過好肉緊咁嗌「姑姑！」，一邊聽到阿媽傾電話講街市經：「夏天啲菜真係唔係好靚，尤其啲菜心苦過芥蘭，所以屋企呢排食菇多過食菜，勁爽口，又唔會話打風落雨升價十倍，幾好吖。最近見到有隻叫海鮮菇，放湯索味後好好食㗎……」嗰一刻真係好想叫阿媽收線快啲煮飯，我想食菇菇呀！<br><br>記者：劉昱蘭<br>攝影：楊錦文<br>示範：Yan、劉太</p><p>海鮮菇魚腩湯</p><p>材料：魚腩11/2斤、海鮮菇1束、豆腐1磚、熱水5碗、薑4片、鹽/油各適量<br> 做法：先燒熱油鑊，爆香薑片，收慢火加入魚腩，煎至7成熟；然後開大火，倒進熱水滾20分鐘，好等魚腩出味，最後加入海鮮菇及豆腐，略略滾一滾加鹽調味即可上枱。</p><p>街市價<br> （a）$24/斤<br> （約605g）<br> 超市價<br> （c）$22/斤<br> （約605g）</p><p>竹笙燜雞翼</p><p>材料：雞翼8隻、竹笙10條、薑1片、葱少許<br> 醃料：豉油1湯匙、鹽1/2茶匙、豆粉/糖/酒各1茶匙<br> 芡汁︰豉油1湯匙、豆粉/糖各1茶匙<br> 做法：竹笙先去頭尾部份，再以薑及葱出水；雞翼以醃料醃好後，煎煮3分鐘至5成熟，最後加入竹笙，倒入芡汁，慢火燜佢8分鐘至入味，即可食用。</p><p>街市價<br> （a）$9/磅（約454g）<br> 超市價<br> （b）$19.8/248g<br> （c）$20.9/2磅（約908g）<br> （d）$11.9/包（約9隻）</p><p>節瓜雞髀菇燜燒肉</p><p>材料：雞髀菇6個、燒肉3両、節瓜1斤、薑茸/蒜茸/鹽各少許、蠔油2湯匙、水1碗、油少許<br> 做法：雞髀菇先出水；節瓜去皮洗淨切件；熱油鑊爆香薑茸及蒜茸，加入鹽後，再依次落節瓜、燒肉、水及蠔油，燜節瓜至差不多熟，並開始軟身時，放入雞髀菇略兜即可。</p><p>街市價<br> （a）$32/斤（約605g）<br> 超市價<br> （c）$48/斤（約605g）<br> （d）$6.3/100g</p><p>釀冬菇</p><p>材料：日本鮮冬菇1盒、免治豬肉3両、鯪魚肉4両、西蘭花8両、油少許<br> 醃料：豆粉/胡椒/糖/麻油/生抽/雞粉各少許<br> 芡汁︰生粉/糖/生抽各少許、蛋1隻(取出蛋白)<br> 做法：先將鯪魚肉及豬肉加入醃料拌勻備用；冬菇去蒂後釀入肉碎，慢火油鑊煎約10分鐘至熟透；西蘭花出水，圍在碟邊，冬菇再放面，最後在餸面淋上芡汁即可。</p><p>街市價<br> （a）$5/盒<br> 超市價<br> （b）$8/盒<br> （c）$16.5/磅（約454g）</p><p>草菇肉丸</p><p>材料：草菇10粒（約200g）、免治豬肉半斤、油少許<br> 醃料：豉油2湯匙、豆粉/糖各1茶匙<br> 芡汁︰豉油1湯匙、豆粉1茶匙、糖2茶匙、蠔油2湯匙<br> 做法：免治豬肉先以醃料醃好，並搓成小圓球狀，落鑊煎約4分鐘，直至表皮出現微燶；加入草菇略兜，待兩者熟透，再倒入芡汁，以慢火焗5分鐘即可。</p><p>街市價<br> （a）$14/斤（約605g）<br> 超市價<br> （c）$14.9/磅（約454g）<br> （d）$2.7/100g</p><p>雜菌海鮮鍋</p><p>材料：草菇12粒、秀珍菇1盒、金菇1包、蘑菇1罐、魷魚鬚3隻（約300g）、蝦米1両、薑3片、鹽1茶匙、水/油適量<br> 做法：草菇洗淨𠝹十字後出水；薑及油起鑊，爆香魷魚後，加入秀珍菇、草菇及蘑菇，倒入水至蓋過材料，蓋上蓋待材料熟後，加入金菇及蝦米略煮，放鹽後即可享用。</p><p>街市價<br> （a）$24/斤（約605g）<br> 超市價<br> （b）$27.6/230g<br> （c）$32/斤（約605g）</p><p>*主要食材的最低價格，並按照所需份量計算而來；以上套餐足4人用。</p></body></html>