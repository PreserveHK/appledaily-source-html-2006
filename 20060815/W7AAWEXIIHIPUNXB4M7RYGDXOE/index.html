<html><header><meta charset="utf-8"><title>Paris嘲蓮莎Cheap</title></header><body><h1>Paris嘲蓮莎Cheap</h1><p>有錢女ParisHilton同𠵱家喺美國好紅嘅蓮莎露夏恩（LindsayLohan）一直都唔妥，更成日互相恥笑。前晚有記者聽到Paris同個妹NickyHilton及兩個朋友蒲完之後，勁講蓮莎壞話，仲不停恥笑佢，話蓮莎嘅個人衞生好差，成身臭味，令人作嘔，又指蓮莎只係值700萬美金（約5,460萬港元），暗示佢好窮咁話！</p></body></html>