<html><header><meta charset="utf-8"><title>改到勻：兩大跑王　平治SL　保時捷911　改Engine爆住去</title></header><body><h1>改到勻：兩大跑王　平治SL　保時捷911　改Engine爆住去</h1><p>有時真係唔可以唔佩服歐洲改裝公司，次次都話原廠TuneUp唔夠Power，仲要搞大佢，實行有咁大Power谷到咁大Power；至於今次又到邊部車？咪係平治SL55AMG同保時捷911囉！<br>記者：鄭達基</p><p>CarlssonCK55　601匹猛獸</p><p>率先搞事係Carlsson，而目標就係平治SL55AMG，改裝項目更不只在引擎身上！SL55AMG要變身成CK55，先要加入CK55RS所用的PerformanceKit，改善引擎吸風量，增強本身BoostPressure，配合經過改動的排氣系統，令馬力輸出增多之餘，也可以改善低轉扭力輸出，馬力及扭力高達601bhp及810Nm，0至100km/h加速度僅4.2秒，極速更達332km/h。<br> CK55可裝配電子調校車身高低的C-Tronic跑車懸掛，電腦透過感應器收集數據，決定懸掛是升是降，最多可Low低30mm。</p><p>RUFRKompressor　可怕的911</p><p>保時捷911則成為了RUF改裝Target，變身成RUFRKompressor之前，廠方先將車內座椅、軚盤及波棍的換成RUF自家的產物，令整個車廂洋溢着濃厚跑車氣息。外觀上也加入了20吋胎軨，內裏更藏有直徑330mm煞車碟，以增強車子制動效能。<br> 引擎則是RUF3.8公升水平對向6汽缸型號，它加有Kompressor，附有兩個水冷式中冷器，把馬力增至435hp/7,000rpm之外，也能快速冷卻引擎，保持最佳工作狀態。</p></body></html>