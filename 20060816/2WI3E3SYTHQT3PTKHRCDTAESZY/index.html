<html><header><meta charset="utf-8"><title>穿Prada的惡魔</title></header><body><h1>穿Prada的惡魔</h1><p>最近潮流界中熱話，就是在美國勁收1億票房的《TheDevilWearsPrada》。雖然套戲9月先喺本港上畫，但8月初已有試影場，吸引不少潮流雜誌編輯湧住去睇，潮界無人不知。皆因套戲改編自同名小說，內容非常抵死，全球不少OL都曾拜讀，更曾高踞《紐約時報》銷量排行榜半年。有傳作者曾於《Vogue》工作，故事是影射其上司，更加多幾錢八卦意味。主角由梅麗史翠普擔正，講佢係權威時裝天書《RUNWAY》的總編輯，是時裝界最有權勢的大家姐，她話In就In、話Out就Out，誰人斗膽開罪了她，今世注定不可能在時裝界立足，點知當她請來對時裝一竅不通的薯嘜安妮夏菲維為助手後，故事由此展開。套戲最吸引之處正是兩位女主角之間所產生的矛盾，非常寫實，不少編輯睇完都話有共鳴。當然，戲中主角天天新款的名牌Prada、Chanel、MiuMiu、VersusVersace……更令人看到目不暇給。</p><p>皮草：DennisBasso<br> 黑色長裙：DonnaKaran<br> 腰帶：RobertoCavalli<br> 太陽眼鏡：VersusVersace<br> 袋：Fendi　鞋：Herm[!886F]s&#13;</p><p>衫：MiuMiu<br> 帽、頸鏈：Chanel</p></body></html>