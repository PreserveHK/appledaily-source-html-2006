<html><header><meta charset="utf-8"><title>森保達巴塞打的被拒載</title></header><body><h1>森保達巴塞打的被拒載</h1><p>巴塞隆拿啱啱完成咗美國之旅，新兵森保達初嚟甫到唔熟西班牙環境，竟然喺機場蕩失路，搞到坐唔到巴塞嘅隊巴。於是森保達諗住自己「打的」返球會，點知個的士佬一見到森保達，即刻「冚旗」玩拒載。原來呢位的士大哥係愛斯賓奴嘅球迷，佢哋同巴塞係同市宿敵，佢話逢係巴塞球員都唔會載喎！</p></body></html>