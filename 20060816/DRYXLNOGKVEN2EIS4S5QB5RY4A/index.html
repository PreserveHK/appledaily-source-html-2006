<html><header><meta charset="utf-8"><title>賴衛蘭衛詩陀衰家</title></header><body><h1>賴衛蘭衛詩陀衰家</h1><p>近來M記同KFC都搵人氣明星做代言人，有人上網話因為側田所以愛KFC，明星效應果然有料到，不過M記搵衛蘭衛詩兩姊妹就似乎唔多掂，有人喺Forum問：「飯tastic有幾巴閉？」回應有彈無讚，衛蘭衛詩甚至做埋罪魁禍首──網友goldjack：「個MV好恐怖，嗰兩姊妹……搞到我唔敢食。」唔止佢一個咁講，Leoops回應：「我有同感！」</p><p>賴呢兩姊妹好似唔公平，不過試過飯tastic嘅朋友仔都無個撐，思瑩批評：「淨係佢啲油已經可以浸死人啦！啲油好似水喉猛咁流出嚟！」etet就話：「好滯，中間既（嘅）肉好唔突出！食過一次後咪再攪（搞）我！寧願以呢個價錢去茶餐廳叫個setlunch！」睇嚟M記第日都係買番漢堡包算喇。<br> <br> 網址： http://forum.uwants.com/viewthread.php?tid=2373886&amp;extra=page%3D1 </p></body></html>