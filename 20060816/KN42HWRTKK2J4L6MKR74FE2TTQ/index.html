<html><header><meta charset="utf-8"><title>反斗城開學用品大割引　買3送1</title></header><body><h1>反斗城開學用品大割引　買3送1</h1><p>工欲善其事，就開學梗係買定啲得意又好用嘅文具啦。媽咪報料：玩具反斗城開學用品大特賣，凡購買任何4件開學用品，便可免費獲贈其中售價最低的1件，唔少仲係最新貨㖭，做起功課都醒神啲！<br>記者：葉雪芯</p><p>廸士尼文具套裝</p><p>文具套裝乜文具都齊晒，鉛筆、擦膠、筆刨、間尺、記事簿等。有BabyMickey同BabyPooh，唔使煩開學無文具用啦。<br> 原價$59.9　特價$29.9</p><p>半價掃24色閃粉顏彩</p><p>小朋友最愛做勞作，24色閃粉顏彩夠繽紛外，仲可洗水，半價抵到爛。<br> 原價$99.9　特價$49.9</p><p>主打超人文具系列</p><p>《超人強戰回歸》無改錯名，喺暑假大收旺場，其文具系列由筆袋到布索袋都有，另外仲有文具套裝、筆盒、A4File等。激新貨雖無做特價，但依然可享買3送1優惠。</p><p>萬用證件套</p><p>𠵱家啲學校好In，返學點名都用八達通，所以證件套一定唔少得，米妮還是巴斯光年才是你杯茶？都唔係？仲有米奇、Kitty、大口仔、MyMelody……總有款啱心水。<br> 原價$29.9　特價$19.9</p><p>小畫家圍裙</p><p>小朋友愛填填畫畫，趁減價不妨掃埋條小畫家圍裙，備圍裙仔連兩個手袖，適合3歲以上小朋友，有新幹線同Melody，男仔女仔都啱。<br> 原價$59.9　特價$49.9</p><p>日期：即日至9月4日<br> 地點：全線玩具反斗城<br> 查詢：29916222</p></body></html>