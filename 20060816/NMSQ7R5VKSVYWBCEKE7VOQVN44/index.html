<html><header><meta charset="utf-8"><title>701收料站：中國消防怕宏調</title></header><body><h1>701收料站：中國消防怕宏調</h1><p>基金愛股中國消防（8201）昨日公布中期業績，盈利只係倒退區區6％，仍賺7140萬元人民幣，但隻股居然勁插水，最低見0.71元，收0.74元，勁跌16.85％。<br> 經紀黃話無辦法，皆因之先證券界對佢期望太高，但業績出嚟係盈利下跌，遠低於市場預期，證券行即時調低評級，芬佬真係要沽貨都沽唔切。事實上，中國消防噚日沽壓唔細，成交股數高達2046萬股，金額1590萬元。<br> 摩根大通話，中國消防盈利倒退，與大陸搞宏觀調控有關，房地產發展商變得審慎，樓起少咗，消防設備及工程亦跟住減少，預期未來盈利仍會受影響。<br> 雖然話宏調打擊大陸房地產股，但上市無耐的世茂房地產（813），昨日因保薦人高盛首次出報告唱好，話睇目標價9.50元，世茂股價即時彈升7％，收7元，真係唔到你唔服。<br> 慕容小初</p></body></html>