<html><header><meta charset="utf-8"><title>一家大細齊跳健康操</title></header><body><h1>一家大細齊跳健康操</h1><p>𠵱家啲小朋友真幸福，冇話食唔飽，甚至乎係營養過盛㖭，搞到子女過份肥胖，影響健康不特止，仲減低小朋友嘅自信心。要有健康體魄，除要飲食均衡外，適量運動實不可少。鑽石山荷里活廣場於今個星期六舉行親子活動，有導師現場教小朋友及家長一起跳健康操，跟着口號跳出不同健康舞步，既可KeepFit又可享受親子樂趣。</p><p>日期：8月19日（2:30pm）<br> 地點：鑽石山荷里活廣場一樓<br> 查詢：21188811</p></body></html>