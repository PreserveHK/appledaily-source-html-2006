<html><header><meta charset="utf-8"><title>英軍棄碧咸皇馬掠水冇品</title></header><body><h1>英軍棄碧咸皇馬掠水冇品</h1><p>「萬人迷」碧咸爛船仲有三斤釘！佢雖然被英格蘭國家隊棄用，但係商業價值依然咁高，於是皇馬打算同佢續約兩年至09年，等明年滿約嘅碧咸放心留喺皇馬。據講，新合約周薪不變（10萬鎊），但係碧咸要將80%嘅肖像權畀皇馬（以前係50%），皇馬今次擺明趁火打劫，仲食水咁深，真係冇品！</p></body></html>