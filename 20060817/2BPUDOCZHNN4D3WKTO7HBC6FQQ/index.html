<html><header><meta charset="utf-8"><title>沙巴必食海皇城？</title></header><body><h1>沙巴必食海皇城？</h1><p>又講沙巴？係，因為呢期真係好Hit！今次，要講吓沙巴嘅食！好多網友都話到沙巴一定要食海鮮，而且好多人都推介海皇城，community.she.com嘅terencelcw喺佢個沙巴專頁入面激讚：「我叫咗奶油老虎蝦、花雕龍蝦仔、馬拉盞薯仔菜同埋脆皮雞，嘩，我哋食完之後，真係不禁『直豎拇指』叫好！尤其是嗰碟奶油老虎蝦，啲奶油用嚟撈飯，簡直一流呀！最衰我哋兩個食量有限，如果唔係再叫多條東星嚟食吓。食飽之後，埋單139.5馬幣，你話好平又唔係，只可以話價錢合理喇，不過聽當地人講，其實對佢哋嚟講已經貴喇。不過點都好，都係值得推介！」看了多個網友都說一定要去海皇城，點知在香港討論區內Melxpz就唱反調：「唔好去海皇城（食海鮮）啊！我覺得係專『昆』遊客。」原因呢？即刻Send去問，但未有回覆，係太貴？或是個人口味不同呢？其實，口味真係個個不一樣，好多時旅遊GuideBook介紹，又或者名氣超大嘅餐廳，左搵右轉入到去試原來不外如是！所以，好定唔好，唔親身試過又點會知，人哋嘅評語，當參考算啦！<br>相關網址：www.discuss.com.hk/<br><br>Lily</p></body></html>