<html><header><meta charset="utf-8"><title>關你車事：硬淨「豪四」車頂可以散步　首期4萬7</title></header><body><h1>關你車事：硬淨「豪四」車頂可以散步　首期4萬7</h1><p>早兩日散步，突然睇到個豪華四驅車（豪四）廣告，於是跑呀跑、跑呀跑，一直朝着全新、兼售價為$875,000萬的RangeRoverSport4.4跑過去，大佬呀，半成首期出車，仲要係齊料新版喎。表妹羅拉話RangeRover好硬淨，跳上車頂行來行去。「又型過Defender，我要扮盜墓者羅拉！」<br>記者：鄭達基<br>攝影：陳盛臣<br>模特兒：RedRed</p><p>4.4公升V8偈，扭力425Nm。</p><p>電影中嘅羅拉每次出親Job，都話要揸部私伙LandRoverDefender出去，咁先夠Power周圍走；但係畀我揀，就梗係揀啱啱到港嘅全新RangeRoverSport4.4啦！點解？唔使問啦吓嘛，話明係4.4，用嘅當然係4.4公升V8引擎，雖然馬力輸出比早前推出嘅4.2Supercharged型號略低，但扭力輸出仍然有425Nm，配合由ZF提供嘅6前速+/-半自動波箱，若發現有人跟蹤，咪改用手動拖低一個波，踩盡油走人囉！<br> 哈，部車又點止咁簡單吖。另外仲有多套電子設備，例如HDC、ETC及TerrainResponse系統，等我喺行走平路或崎嶇山路時，都可以有穩定到極嘅行車表現；碰到水浸街又或亂石滿街？使乜怕呀，按個掣就可以將懸掛升高至離地距275mm，水氹水深700mm都無問題，威呢！</p><p>外觀跟4.2Supercharged沒分別，只是胎軨變成19吋。</p><p>全新RangeRoverSport4.4到底跟先前嘅4.2Supercharged型號有何分別？犀利啦，係近乎無嘅！兩者嘅車身線條及設計也是一樣，例如頭燈是Bi-Xenon兼附自動轉向、上下兩截開關嘅尾門，同埋車尾小定翼等等，最大嘅改變都只係胎軨換成19吋款式，真係如果我唔同你講，又點會分到邊部係4.2Supercharged、邊部係4.4。</p><p>車廂沒改變，一樣豪華。</p><p>話就話售價比先前4.2Supercharged型號便宜些許，但車廂設備也沒有因此將貨就價，前後兩排還是好坐得很的高級皮椅，恒溫冷氣跟面積算是大的電天窗，你也可在車廂內找得到。若有需要運載大型或長身行李，只要用簡單數十秒便可把後排完全放平，尾廂容積即時暴增。吖！其實車廂係有一樣嘢改咗嘅，係咩？咪係套音響囉。新車轉用Harman/Kardon音響連6碟CD機及8個揚聲器，用嚟聽Classical或者Rock都唔差㗎。</p><p>RangeRoverSport4.4</p><p>引擎：4,394c.c.V8DOHC<br> 馬力：295bhp/5,500rpm<br> 扭力：425Nm/4,000rpm<br> 傳動：6前速半自動波<br> 售價：$875,000<br> 車輛提供：越野路華香港（27132383）</p></body></html>