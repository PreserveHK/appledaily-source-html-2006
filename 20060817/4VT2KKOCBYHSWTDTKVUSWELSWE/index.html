<html><header><meta charset="utf-8"><title>Eric左右逢源</title></header><body><h1>Eric左右逢源</h1><p>神話成員Eric自從宣布會同女星韓智敏合拍9月SBS電視台新劇《無敵的降落傘要員》後，就俾當地傳媒話佢食兩家茶禮，因為早前佢已經落實接拍MBC電視台秋天開拍嘅《SweetGuy》。噚日Eric正式為事件解畫，話自己兩齣劇都會拍，只係《SweetGuy》需要更多時間籌備而延遲開拍啫。Eric每集薪酬有成16萬港元，今次連接兩劇都幾和味喎。
</p></body></html>