<html><header><meta charset="utf-8"><title>抹地做阿信　勁收豬腩肉</title></header><body><h1>抹地做阿信　勁收豬腩肉</h1><p>雖然老公讚我打掃得間屋亁亁淨淨，但日日在家不出戶，運動量唔夠，好容易變大肥婆喎！靚太真係唔易做，點都要諗諗計收身！一於集家務、運動於一身，由朝做到晚，邊個話在家中做運動唔可以收身呀？<br>記者：黎婉薇<br>攝影：陳陶鈞<br>Model：Heidi@Salvador<br>專業意見提供：高級健身教練MikeTsui@MagicFitnessPersonalTrainingStudio</p><p>10:00AM晨早起身鬆一鬆</p><p>晨早起床，不要做劇烈運動，在床上做些輕微伸展動作，舒緩一下背部肌肉的緊張，咁由早到晚人都可以醒神啲啦！</p><p>難度指數：＊<br> <br> 以＊＊＊＊＊為最高難度</p><p>Mike：動作每次保持20秒，共做2-3次。</p><p>10:00AM-5:00PM輕鬆家務運動<br>淋花收patpat</p><p>趁有陽光淋花啦！雖然呢個動作比較困難，但可同時收緊大腿及臀部肌肉，patpat細晒，「大象腳」唔見晒！</p><p>難度指數：＊＊＊＊<br> <br> Mike：蹲下時雙腳膝蓋不可超過腳尖，此動作每次做15下，共做3次。</p><p>廚房提腿收線條</p><p>做早餐前，不妨在廚房的灶台前做提腿運動以收大腿外側肌肉。即使廚房空間不夠，都可找空間較大的地方進行。</p><p>難度指數：＊＊＊<br> <br> Mike：動作要保持平衡，每次保持15秒，共做3次。</p><p>洗碗減小腿</p><p>原來在洗碗過程中，簡單的動作已經可以收緊小腿肌肉，令你不知不覺又瘦咗。</p><p>難度指數：＊＊＊<br> <br> Mike：動作每次保持20秒。</p><p>執嘢拉腿筋</p><p>若家中有小朋友或動物，好多時地上都有一攤玩具，只要動動腦筋，執嘢都可以成為大腿、小腿和下背肌肉得到伸展的動作。</p><p>難度指數：＊<br> <br> Mike：次數隨意</p><p>飲果汁收拜拜肉</p><p>就算坐梳化飲包果汁休息吓，都一樣可以做運動，如收手臂拜拜肉。</p><p>難度指數：＊＊＊<br> <br> Mike：每隻手做15下，左右手輪流共做3次。</p><p>抹地勁收腹</p><p>小時候睇得多《阿信的故事》，學到嘅當然係貼地式洗地法！咁樣嘅動作運動量高，好有收腹之效！</p><p>難度指數：＊＊<br> <br> Mike：最好每次做30下，共做5次。</p><p>伸展鬆肌肉</p><p>做完一整日的家務運動後，就要做伸展運動，把收緊了的肌肉放鬆，減輕疲勞。</p><p>Mike：動作保持平衡並保持20秒，共做3次。</p><p>運動前後要留心</p><p>1.做各式各樣運動前，應量力而為，由簡單做起。<br> 2.做負重運動時，應視乎體質而定，開始時不應負荷太重。<br> 3.每次完成收緊運動後，最好做埋肌肉嘅伸展運動，減低肌肉疲勞及抽筋的情況出現。<br> 4.運動後要多喝水以幫助排走身體毒素。</p></body></html>