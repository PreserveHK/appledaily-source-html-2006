<html><header><meta charset="utf-8"><title>香港Foodcourt多人撐</title></header><body><h1>香港Foodcourt多人撐</h1><p>日常幫襯唔少Foodcourt，講真，價錢未必平得過快餐店、茶餐廳，但食物款式質素通常較好，而且愈來愈多名店進駐，一班同事、朋友去食，各有各點都幾好㗎！香港討論區的「飲飲食食」版，有網友南626問：「邊度Foodcourt至多嘢食？」之後自問自答：「太古城中心都幾多……水準都好好……」其他網友熱烈回應，koreason話：「tst既（嘅）city'super呀……夠開揚，而且食物款式多兼有海景，算係最好架（㗎）啦！」superandrew就話：「如果講質素的話，一定係太古城的FoodRepublic最好，有鐵板燒、有火鍋，有前新加坡文華酒店海南雞飯始創人的三巡，仲有流浮山的生蠔店等等。」其實尖沙嘴city'super、apm和新港中心地庫嘅Cookeddeli都係同一個集團，另外有質素的Foodcourt，我覺得仲有金鐘太古廣場，幾家泰國、越南菜館都不錯。</p><p>網址： http://www7.discuss.com.hk/viewthread.php?tid=2068808&amp;extra=page%3D9%26filter%3D2592000 </p></body></html>