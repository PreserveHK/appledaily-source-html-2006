<html><header><meta charset="utf-8"><title>　　卿姐終於見識到惡人 - 李八方</title></header><body><h1>　　卿姐終於見識到惡人 - 李八方</h1><p>噚日卿姐同張超雄喺立法會舉行記者招待會，講番上次「發威」事件，佢同八方講佢根本冇發火，只係為咗件事抱不平。不過，事件嘅起因原來唔單止係因為發言時間少，仲係因為有人發卿姐脾氣，到底邊個夠膽撩起佢？<br> 佢同八方講，出發之前已經用電郵同書信，要求大會畀間房佢哋，同埋增加發言時間，不過大會淨係應承畀房，於是卿姐到達之後，又再繼續交涉，結果搞到會議平衡小組成員，菲律賓籍嘅RosarioManalo忍唔住話卿姐，"TheworlddoesnotrotatefromHK."（世界唔會因為香港而轉）。仲話點都唔會改規則。卿姐話佢根本冇嬲，反而對方就好惡咁用手指住佢個鼻，叫佢唔好迫佢改規則。卿姐話：「佢咁惡，巴士阿叔都要行開呀！」<br> 結果大會都畀足時間卿姐發言，之後卿姐仲特登走上台同Rosario講拜拜示好，表示香港人友好嘅一面。卿姐仲大讚張超雄verygood，身為男人都肯幫女人權利出力咁話。</p></body></html>