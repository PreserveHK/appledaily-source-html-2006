<html><header><meta charset="utf-8"><title>　　肥平忽然變乖 - 李八方</title></header><body><h1>　　肥平忽然變乖 - 李八方</h1><p>肥平做官咁耐，政績同佢個名一樣，都係平平無奇，所以盛傳佢可能有機會俾煲呔out出局。唔知佢係咪開始擔心自己嘅仕途，所以近排落足鞋油。噚日佢出席香港大學生安利內地支援教學計劃記者會時，猛話要培養國民意識，年輕人要關心祖國，成為國家棟樑，仲一反高官發言嘅態度，講得非常激昂，中聯辦副主任李剛聽到，即刻笑咪咪，不知幾咁滿意。<br> 擦完祖國嘅鞋，佢又即刻幫香灼璣辯護，話公民教育委員會基礎打得好穩，大家群策群力，唔係得一個人做晒，所以香灼璣辭職絕對冇任何壞影響，仲話各個委員都齊齊勁讚彭敬慈係新主席嘅最佳人選。連煲呔都未回應香灼璣事件，肥平已經識做，擺到明幫煲呔包庇佢，突然變得咁乖，煲呔話唔定加佢分。</p></body></html>