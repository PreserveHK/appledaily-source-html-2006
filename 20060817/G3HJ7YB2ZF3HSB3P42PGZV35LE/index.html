<html><header><meta charset="utf-8"><title>　　梁家傑　好易黑 - 李八方</title></header><body><h1>　　梁家傑　好易黑 - 李八方</h1><p>公民黨梁家傑（Alan）放暑假，一家五口早前去咗加拿大玩，曬到成個黑炭頭，八方問佢究竟去咗邊？佢話同太太Carol以及三個仔女去加國行洛磯山，佢本來已經比其他人易曬黑，點知有一日匆忙出門去行山，記得攞相機，唔記得咗帶最重要嘅防曬油，行咗五粒鐘，結果變成咁，要有排先白番。<br> Alan今次先飛去溫哥華，然後轉去Calgary租咗架車上山玩，喺LakeLouise仲撞到啲香港旅行團，唔少得拍照留念。<br> Alan個大女今年中學畢業，考得唔錯，9月就會去英國升讀預科，至於對孖仔，就喺原校聖保羅男女中學升讀中一。啲仔女讀書咁叻，Alan唔使憂心，不過，佢都大叫學費貴，唔易供。聖保羅男女轉咗做直資，好多人想入，估唔到學費勁到連大狀都話貴。</p></body></html>