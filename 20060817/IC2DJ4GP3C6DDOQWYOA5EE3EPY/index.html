<html><header><meta charset="utf-8"><title>網友報料SX633好快出</title></header><body><h1>網友報料SX633好快出</h1><p>經過一年時間，熱爆「機王」SX833終於要退位讓賢。講緊嘅係近日網民不斷討論嘅話題，SHARP新一代手機──SX633！見過日版705SH嘅機民，對呢部機應該唔會好陌生；至於未見過嘅人，咪諗住功能、外形會大提升，查實佢只屬一般中階機，相機更降Grade變番做二百萬像素，但既然由SHARP出品，又點會冇人討論呢！<br>睇番數記官方網，其實仲未正式Post呢個消息出嚟，不過Newsgroup機民已經報晒料，聲稱呢部SX633提供咗BlackOpal、SilverShadow以及PinkChampagne三隻色，定價為$4,180，不過用恒生白金卡加簽約嘅話，價錢則可低至$2,680或者$2,380，唔少網民就話，始終嫌簽約太過困身，寧願等冧價先至出機；亦有好多朋友覺得合理價最好係三千蚊左右，眾說紛紜。究竟SX633幾時會正式推出？既然推出咗優惠價，相信唔使等好耐。<br>記者：陳國輝</p></body></html>