<html><header><meta charset="utf-8"><title>美女櫥房：識得露識得避　熱褲我着得起</title></header><body><h1>美女櫥房：識得露識得避　熱褲我着得起</h1><p>有哪個女生不想擁有一雙修長美腿，可以穿得上熱褲令Sexy度爆燈？好多姊妹都誤以為着熱褲只需腿夠長，又或者要小腿無肉先Carry得起，但其實最重要都係識得襯識得避，好多女生都着得起。今次再搵來設計師Vic教路，等各位一直想露但又冇膽露的姊妹，趕上夏季熱褲尾班車！<br>記者：黃藹瑩<br>攝影：何家亮<br>Model：Fiona（PureModels）</p><p>加吊帶即刻變型</p><p>着短袖Tee或背心襯HotPants無疑係最穩陣的做法，不過好似單調咗啲，所以不妨加條今季大熱的吊帶（Suspender），成個Look立即Trendy晒。</p><p>BeachLook去街都得</p><p>熱褲襯背心係去沙灘的最佳裝備，背心當然係以粉色、淺色為主，充滿夏日氣息，HotPants則撞上深色或夏日Pattern選擇為佳，如此熱力夏日Look，當然唔去沙灘去街都得。</p><p>熱褲加Leggings女人味濃</p><p>牛仔HotPants永遠係最經典最有型，一雙美腿表露無遺自然令人遐想，如果內裏襯多對魚網絲襪或者閃身Leggings，就更加令女人味提升。如果嫌自己雙腿略胖的女士們，加對黑色絲襪或者Leggings更有「瘦腿」作用，不過謹記要揀條貼身啲嘅短褲至好。<br> 黑×金長珠鏈$220（i）<br> 黑色魚網絲襪$25（女人街）<br> 啡色短Boots$499（f）</p><p>米白色喱士背心外套$299（f）<br> 黑色喱士吊帶背心$128（c）<br> 牛仔短褲$292（e）<br> 黑色閃Leggings$10（女人街）</p><p>設計師教路3招着熱褲</p><p>Vic（KitschDesigner）品牌Moiselle的設計隊成員，同時亦於利時開設自家品牌Kitsch。設計師Vic提醒各位女生：</p><p>1.拉長雙腿<br> 女生着熱褲怕腿唔夠修長，其實識着一樣有得救，只要加對高踭鞋，視覺上就可令雙腿增長。<br> 2.上身亦要露<br> 既然都着得HotPants就唔好怕露，上身最好都襯一些背心或者低領的衫，感覺會Balance一點。<br> 3.轉移視線<br> 如果各位女士覺得自己Pat位大或者腰粗的話，可加一條粗Belt轉移別人的視線。</p><p>Shoplist</p><p>（c）Chatelaine（28948494）銅鑼灣東角LaForet266號舖<br> （e）MADEINTHEEARTH（28811811）<br> 銅鑼灣金百利167號舖<br> （f）F.C.K（28810276）<br> 銅鑼灣名店廊1樓F8鋪<br> （i）iNG（28826289）<br> 銅鑼灣金百利217號舖<br> （z）ZealRhythm（21470478）銅鑼灣銀座商場49號舖</p></body></html>