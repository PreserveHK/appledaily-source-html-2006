<html><header><meta charset="utf-8"><title>「我成世人都咁黑」</title></header><body><h1>「我成世人都咁黑」</h1><p>「唉！我成世人都咁黑，真係慘！」周母陳瑞娥向記者哭訴大半生的悲慘經歷，她慨歎女兒出事後，因被扣押而未能親送女兒最後一程，幸終獲悉女兒安葬地點，上周她帶備祭品前往拜祭，一償心願，激動落淚。<br> 陳瑞娥自小遭父母遺棄，遭前夫虐打多年，她說：「佢打到我面爛，差啲毀容，人又爛滾，仲惹到周身性病，搞到肚臍都爛。」<br> 兩年前，兩女先後發生意外，長女遭車撞傷，又從16樓的寓所墮地送院，其後幼女在家中閣樓跌下死亡，「兩個女發生意外後，我受盡千夫所指，個個都將責任推晒落我度！」她為此一度出現自殺念頭。去年8月，周母被控虐兒，收押小欖監獄，未能送女兒最後一程，上周她終找到其安葬地點，到女兒靈前哭祭：「阿媽咁遲先嚟睇你！」<br> 本報記者</p></body></html>