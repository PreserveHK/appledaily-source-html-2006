<html><header><meta charset="utf-8"><title>黑底鄧穎芝比堅尼逛沙灘曬蝦米</title></header><body><h1>黑底鄧穎芝比堅尼逛沙灘曬蝦米</h1><p>擁有一身健康膚色的鄧穎芝（Vangie），原本打算今個夏季不踏足沙灘，希望皮膚可以慢慢變得雪白，可惜她只要在陽光下逛五分鐘，皮膚都會變黑，故索性豁出去，繼續與陽光為伍，順便帶愛犬蝦米到沙灘嬉水玩個夠。　</p><p>古銅色肌膚已成為鄧穎芝的標記，但原來她今年一心想變成白雪公主，打算整個炎夏都不踏足沙灘，外出都會塗上防曬霜，但天生「黑底」的她，就算在街上慢步五分鐘，都會被曬黑，惟有放棄美白大計，Vangie說：「好多朋友成日都話女仔人家唔好曬到咁黑，咁我咪諗住今年唔曬太陽、唔滑水囉。點知喺街行一陣都曬燶咗，只好繼續去曬太陽游水。」</p><p>狗仔啱浸鹹水</p><p>Vangie喜歡帶愛犬蝦米到沙灘嬉水，可惜現時香港沒有供狗隻游泳的沙灘，她希望當局提供讓狗隻游水的地方，她說：「每次我帶蝦米去沙灘游水，都要偷偷摸摸，但係有啲狗仔皮膚唔係咁好，反而浸吓海水會好好多，所以我想有關部門正視吓呢個問題。」<br> Vangie早前賦閒在家，日吃夜吃，令身形暴脹，當身邊的朋友不斷取笑她後，Vangie開始意識到要減肥。她表示吃消夜是致肥死穴，故決定慢慢戒除這陋習，Vangie笑說：「初時我都係忍唔到口，要食少少㗎，後來就叫屋企人畀我聞吓啲嘢食，聞完自己就坐埋一邊唔望。」<br> 採訪：李珮洳<br> 攝影：葉君海</p></body></html>