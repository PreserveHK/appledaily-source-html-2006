<html><header><meta charset="utf-8"><title>阿斌：法改會迴避安樂死</title></header><body><h1>阿斌：法改會迴避安樂死</h1><p>【本報訊】曾去信立法會議員要求安樂死的癱瘓病人鄧紹斌昨日質疑，法改會藉推出預設醫療指示，旨在逃避討論安樂死問題，「我唔會簽（預設指示）。對病人嚟講，如果昏迷咗乜都唔知，冇晒感覺，死唔死都冇分別；人最怕死之前要受嘅痛苦，如果要病到受盡痛苦先可以揀死，呢個選擇權已經冇意義。」<br> 阿斌昨日接受本報訪問時說，他從未放棄爭取安樂死的權利，「如果無時無刻都要靠其他人先可以生存，已經冇晒尊嚴。但係喺咁保守、咁落後嘅環境（指本港社會），法改會連討論（安樂死）都未開始。」他認為人生一定要有可達成的目標，生命才有意義。出版自傳是他現時唯一冀盼的事，「𠵱家寫咗三分一，寫完自傳再諗做啲乜。總之我希望可以有權選擇幾時死。」</p><p>醫生恐間接「餓死病人」</p><p>事實上，法改會代作決定預設醫療指示小組委員會主席梁劉柔芬昨在記者會強調，小組並不是提倡安樂死，「預設指示唔同安樂死，安樂死係主動介入，抽走喉管或者打針去結束生命。」<br> 醫管局預前指示工作小組副主席區結成醫生解釋，預前指示是一個由病人清醒時作出的決定，讓醫護人員向他「積極停止治療」；但安樂死要由醫護人員主動協助，替病人注射針藥了結其生命。<br> 天主教香港教區生命倫理小組主席歐陽嘉偉醫生表示，不反對預設醫療指示的大原則，但擔心有關安排會被濫用，病人或因感到家人壓力，無奈放棄治療。他又指，「人工營養」及「流體餵養」是基本護理，但法改會文件將兩者加入可拒絕的治療之一，是間接「餓死病人」，「中止合理醫療同埋施用毒藥以達致安樂死，係我哋完全唔可以接受嘅，我哋最擔心有人會利用法律罅行使安樂死。」</p></body></html>