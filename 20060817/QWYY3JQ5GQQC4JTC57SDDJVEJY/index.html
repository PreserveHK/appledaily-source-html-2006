<html><header><meta charset="utf-8"><title>消費blog：玩遊戲攞《死亡筆記》</title></header><body><h1>消費blog：玩遊戲攞《死亡筆記》</h1><p>「名字被寫進這本筆記本的人就會死。」咁恐怖！唔怪得電影《死亡筆記》係近來最hit嘅電影，我都係原著漫畫嘅讀者。<br> 《死亡筆記》講少年夜神月得到死神嘅筆記，只要寫邊個人嘅名落去，嗰個人就會死，夜神月專寫逍遙法外壞人嘅名，而另一個主角L就負責調查呢件事。<br> 漫畫已經全球賣出超過1,500萬本，好多本地漫畫迷都好鍾意，旺角漫畫城嘅豪哥話，佢經常都喺暢銷書榜。呢本漫畫對社會影響好深，喺日本連載時發生「長崎小六生殺人事件」。有個小六女生用𠝹刀殺死同學，有人話佢受本漫畫影響；喺大陸瀋陽，有文具商推出仿照漫畫嘅「死亡筆記簿」，畀細路寫自己最憎嘅人名落去，搞到滿城風雨，話荼毒細路；日本就禁止發售呢類筆記簿。<br> 嘩，本《死亡筆記》咁大威力，係咪都想有本呢？只要入去嘉禾網頁 http://www.goldenharvest.com玩遊戲，有機會攞到本記事簿同紀念品；買MEKOBlackLabel飲品仲可以換購襟章㖭。喺嘉禾院線買飛，會有鉛筆送，仲可以參加抽獎，贏取日本機票。 <br> 逄周一至周四刊出</p></body></html>