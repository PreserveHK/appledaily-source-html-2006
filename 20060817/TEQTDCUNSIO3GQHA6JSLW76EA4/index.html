<html><header><meta charset="utf-8"><title>新菜速遞：為一啖荷包鱔湯　名人高官「入獄」</title></header><body><h1>新菜速遞：為一啖荷包鱔湯　名人高官「入獄」</h1><p>《美女廚房》得啖笑，中看不中用，還是媽咪廚房有保證。敏姐謙稱師奶廚師，沒正式學過廚藝，但在監獄Canteen煮的一手好菜，就引得劉鑾雄、彭詢元、胡應湘、苗學禮等名人高官都「入獄」一試。小時為父母、大時為子女，只為做一頓美味豐富的飯，現在的她賺錢其次，心機第一，煮菜只問：「好唔好食？」天份加心機，造就她不斷創作新菜式，好吃，是肯定的了。<br>記者：廖秀娟　攝影：陳盛臣</p><p>荷包鱔湯每位$38</p><p>絕不肥膩！潮州鹹菜包着鱔肉煲，清湯靚甜中滲出少少鹹菜味，怕腥別拆開鹹菜，淨飲湯亦一樣滿足。</p><p>創作背後：「有次唔夠碗用，得番隻紫砂碗用嚟裝湯，發覺啲油全部黐晒碗邊。鱔肥，一煲就出油，咪試吓用紫砂碗裝鱔湯囉，後來發覺紫砂碗易凍，就改用紫砂茶壺，倒湯要經過壺嘴，油脂被紫砂泥扣住，啲湯咪唔肥囉。」</p><p>咖啡豬手$88</p><p>跟鹵水豬手差不多，只是在鹵水中加入半両日本UCC咖啡粉，咖啡因有助分解油脂令豬手肉變得更爽，也不會搶去鹵水香味。</p><p>創作背後：「有次邊飲咖啡邊食鹵水豬手，發覺兩種味道都幾夾，咪試吓整有肉味又有咖啡香嘅豬手囉。我試過落多啲咖啡粉，不過味道有啲怪，唔似中國菜，𠵱家嘅份量啱啱好。」</p><p>金不換炒蟹每隻$160</p><p>用泰國菜常用的金不換炒花蟹，泡油封存了肉汁，一啖咬下去，金不換的香混和蟹肉的鮮甜，好美味。</p><p>創作背後：「凍蟹人人都做，我試吓用金不換炒，香料味同蟹味好夾，仲好過豉椒炒，潮州人鍾意用金不換嘛。」</p><p>涼瓜海鮮湯$88</p><p>賣相一流，蝦的紅與涼瓜的綠，一看心曠神怡。用蜆、蝦和涼瓜滾湯，甘甜醒胃。</p><p>創作背後：「本來用瘦肉、鹹蛋滾涼瓜，加蜆同蝦鮮味矜貴啲，最緊要蜆靚，靚蜆同涼瓜一齊出味至好飲。」</p><p>九肚魚春卷3條$15</p><p>九肚魚開邊起骨，加Wasabi、洋葱包春卷皮炸，Wasabi很吊味，九肚魚鮮甜又比一般肉類或蠔仔好，值得一試。</p><p>創作背後：「一心想做味海鮮春卷代替蠔仔春卷，試過炸熟條九肚魚包春卷炸，發覺條魚太亁，又試過加其他配料炸，都唔掂，試到嘴都損埋先試到加Wasabi呢個做法。」</p><p>石榴海鮮4隻$88</p><p>自製蛋皮包炒香的魚、蝦、蟹肉、冬菇和馬蹄，蒸完埋玻璃芡。傳統潮州菜是石榴雞，石榴海鮮味清淡但更鮮甜。</p><p>創作背後：「因為禽流感，好多客人都唔敢食雞，就改做石榴海鮮囉，矜貴啲仲鮮味。」</p><p>馬蹄酪$48</p><p>馬蹄切片加馬蹄粉、少許糖煎成，吃時甜甜韌韌，馬蹄爽脆清甜，是道具創意的甜品。</p><p>創製背後：「潮州人鍾意做酪，蠔仔、水瓜、九肚魚都可以做酪，用馬蹄就可以做成甜品，唔係好難啫。」</p><p>隱世廚神獄中起朵</p><p>「麗港軒潮菜館」的敏姐是隱世廚神，8歲起與哥哥負責家中兩餐，至今她還記得父親對她的讚賞：「爸爸話：『咦？求其畀啲嘢佢煮都咁好食喎！真係有天份，唔使點學㗎喎。』我聽完都不知幾開心。」有人讚，就更投入，之後她便如上身一樣，非常沉迷煮食。8年前，她與丈夫承包壁屋監獄Canteen膳食，監獄可不是自由進出的地方，她下午做一般的Canteen菜，夜晚便自煮幾味與丈夫分享，偶爾也邀請相熟的監獄職員共膳，結果當然是人人讚好。</p><p>自立門戶闖世界</p><p>就是這樣，敏姐的手藝漸漸流傳開去，之後她索性每晚在Canteen開2圍私房菜，讓所有職員來幫襯。一傳十，十傳百，想不到後來連懲教署署長彭詢元也前來捧場，當時房署署長苗學禮、富豪劉鑾雄、胡應湘等，都透過不同關係「入獄」來試她的廚藝，4年前，她不再競投壁屋Canteen，外闖自立門戶，得熟客打本在麗港城會所開潮菜館，大批舊主顧誓死相隨，採訪當日不願上鏡的胡楓也是座上客，可知敏姐確實魅力非凡。</p><p>食客有Say</p><p>搵食攻略</p><p>麗港軒潮菜館（23285128）<br> 地址：藍田茶果嶺麗港街8號麗港城一期會所1樓<br> 交通：藍田地鐵站D1出口步行15分鐘，或轉乘23B或23C專線小巴至麗港城一期商場<br> 營業時間：11:30am-11:00pm<br> 座位：90個<br> 最好賣：凍蟹、金不換炒蟹、荷包鱔湯、秘製鹵水鵝</p></body></html>