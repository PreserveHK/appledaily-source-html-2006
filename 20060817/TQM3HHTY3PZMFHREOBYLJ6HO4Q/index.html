<html><header><meta charset="utf-8"><title>好市民助擒人：有滿足感</title></header><body><h1>好市民助擒人：有滿足感</h1><p>「我家姐係女警，可能係咁令我有多啲正義感，見到架警車追截唔到架貨車，我自然反應咁幫手追，結果俾我親手捉到亡命司機，我都幾開心同有滿足感！」在飛車追逐戰中，擔當着擒狂徒重要角色的23歲鐵騎士李震東，形容當時的過程，可能由於一切發生得好快，所以「未識驚」。<br> 他說：「當時一切動作嚟得好似好自然，但回想當時個司機反應都好激烈。佢一時鬧我，一時求我放過佢，幾次都搏命想擺脫我，好彩佢冇武器，警員亦好快追到嚟幫手捉住佢，我冇受傷都覺得好彩，以後再遇到咁嘅場面，或者會先考慮吓本身安全先！」<br> 任職琴行售貨員的李震東，昨表示：「我冇興趣做警員，但係有興趣當消防員，只不過因有近視唔合條件，如果想轉行嘅話，或者會考慮做救護員啦，可以幫人幾有意思啊！」<br> 李震東的胞姊在晚上和他出街，讚說：「我當差都未試過好似你咁叻，抵讚。」<br> 本報記者</p></body></html>