<html><header><meta charset="utf-8"><title>原子筆痕　防曬乳洗底</title></header><body><h1>原子筆痕　防曬乳洗底</h1><p>從事文字工作的網友Kitty，隨身都會帶備一支筆喺褲袋或者衫袋，但就成日都唔小心畫到件衫，衫袋附近位置有好多條原子筆痕，用手洗加狂捽都洗唔甩，頭都大埋！<br>Blog友Gigi話：Gigi做過Research，佢話只須將嬰兒油或者防曬乳，塗抹於原子筆畫到的部位，用手指搓揉，然後再使用衞生紙擦拭即可輕鬆擦去污垢，如果剛剛被原子筆畫到的衣服，就趕快用醋加以搓揉清洗，就可以抹得甩。</p><p>Blog友adf話：原子筆的墨水，用純酒精擦拭最有效！把純酒精和松節油以3:7的比例混合，把沾到原子筆墨水的那一面放在面紙上，從背面用棉花沾取先前的混合液拍擦，等到墨水褪得差不多了，再用洗衣粉搓揉清洗就搞掂㗎喇！又或者試吓用檸檬汁來洗衫，啲原子筆痕洗得甩之餘，件衫仲有檸檬香㖭！<br> Blog友嘉嘉話：用火酒加亞摩尼亞混合成溶劑先清潔件衫，餘迹可用雙氧水，佢話萬試萬靈。如果大家都有類似難題，不妨參考吓以上嘅方法啦。<br> 記者：葉雪芯</p></body></html>