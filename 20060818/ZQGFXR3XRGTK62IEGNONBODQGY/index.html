<html><header><meta charset="utf-8"><title>戴爾舊將入聯想</title></header><body><h1>戴爾舊將入聯想</h1><p>出身自戴爾電腦嘅聯想首席執行官WilliamJ.Amelio入主後，經過一陣大刀闊斧嘅人事整頓，開始引入自己戴爾嘅舊將。<br> 第一個係DavidD.Miller，出任聯想亞太區總裁，兼聯想集團高級副總裁，負責亞太區所有與消費者有關嘅業務，包括銷售、市場、營運、以及服務與支持。David現年42歲，之前係戴爾中國總裁。<br> 另一位新人SotaroAmano，做聯想日本總裁，38歲，之前亦喺戴爾做日本家用及商品銷售業務總監。佢哋兩人，分別接替64歲嘅RaviMarwaha及54歲HiroyukiMukai。<br> 果然一朝天子一朝臣。不過聯想啱啱被剔出恒指成份股，唔知兩人會唔會覺得搭沉船呢？</p></body></html>