<html><header><meta charset="utf-8"><title>李宇春俾奀星指斷背</title></header><body><h1>李宇春俾奀星指斷背</h1><p>一向好鍾意作男性化打扮嘅超級女聲李宇春，近排因為同內地女藝人梅麗娜合作拍劇集《美麗分貝》傳出有曖昧關係，有神秘人向傳媒發放佢兩個嘅「親熱」合照，仲叫價一萬蚊出售兩人更「曖昧」嘅相。該劇製片彭聲波直指係梅麗娜炒作新聞，仲話對方喺北京只係一個唔入流嘅小演員，至於嗰啲親密相，彭聲波話係梅麗娜喺片場主動搵李宇春影嘅。</p></body></html>