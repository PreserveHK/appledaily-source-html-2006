<html><header><meta charset="utf-8"><title>越南妹恨做過埠新娘</title></header><body><h1>越南妹恨做過埠新娘</h1><p>今期越南女仔最hottalk就係「過埠新娘」。一個越南婦女網，類似香港she.com，入面最多人研究係「怎樣順利嫁到外國，做個過埠新娘！」網友阿蝶話，最緊要學好外語，尤其係中文，原來好多越南女仔都恨嫁去台灣，唔識中文即係無Chance。想嫁流行榜第二位係日本，第三位係韓國。唔知點解無話要去香港，可能廣東話難學。<br>不過並唔係個個過埠新娘都搵到頭好人家，網友Loun就曾經嫁去台灣，話男人都係靠唔住，佢入咗門後，老公成日打佢鬧佢，仲要迫佢出去打工捱騾仔。不過就算有咁負面嘅例子，越南政府又大力宣傳叫女子民唔好嫁到咁遠，越南女士們依然好恨嫁去外國！有興趣的港男們，不妨趁飛越南機票平，過去碰碰運氣，分分鐘擦出異地情緣，但記得學番句「嫁畀我啦」越南文先！</p><p>Ben</p></body></html>