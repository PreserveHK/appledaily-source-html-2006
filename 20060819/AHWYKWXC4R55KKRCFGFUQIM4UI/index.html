<html><header><meta charset="utf-8"><title>瑜伽光碟　黃佩霞靠名最賣得</title></header><body><h1>瑜伽光碟　黃佩霞靠名最賣得</h1><p>近年瑜伽喺香港十分流行，女仔鍾意佢可收身又減壓，功效相當明顯。不過出去外面學瑜伽動輒要幾百蚊，唔想無端端浪費咁多錢，不如用幾十蚊買隻光碟了解吓瑜伽啱唔啱自己先啦！今次就嚴選10隻流行瑜伽光碟，搵埋瑜伽教練Fiona教你點揀最啱自己嘅。<br>記者：陳穎欣<br>攝影：林栢鈞<br>Model：KittyFung@Salvador<br>鳴謝：FionaKwok@康正水療瑜伽學院<br>（評分以10分為滿分）</p><p>名模效應<br>黃佩霞YOGAYOGA：NEWWAYOFLIVINGDVD	$145（HMV）</p><p>賣點：搵知名瑜伽導師兼藝人黃佩霞親身教授，仲有瑜伽手冊作解說。<br> 語言：粵語，中文繁、簡體字幕<br> 易學度：6分<br> 收身度：5分<br> 趣味性：3分<br> 對象：瑜伽初學者</p><p>Fiona：無講動作嘅好處和所收部位，有提及入門注意事項，但不斷重複動作，幾沉悶。缺乏呼吸的詳細說明。</p><p>HMVsales</p><p>「可能有明星效用，所以黃佩霞隻碟最多人買，近排減價就賣得更多。」</p><p>銅鑼灣節拍VCDsales</p><p>「好多人買黃佩霞隻DVD，韓星碟都有好多人揀，可能係韓劇關係啩！」</p><p>第一美人教授<br>景麗瑜伽初級入門2VCD　$28（商務）</p><p>賣點：自稱「亞洲第一瑜伽美人」麗景示範，為國際瑜伽協會高級教練。<br> 語言：普通話，無字幕<br> 易學度：8分<br> 收身度：7分<br> 趣味性：7分<br> 對象：瑜伽初入門人士</p><p>Fiona：有VCD及書可互補不足，書本解釋非常詳細，動作正宗兼種類繁多。</p><p>DVD精警動作<br>側邊伸展舒緩脊椎（每邊重複8次）</p><p>單腳蝗蟲踢走「豪華臀」（重複5-10次，每次10秒）</p><p>短時間瘦身<br>10分鐘極速瘦身普拉提2VCD　$33（商務）</p><p>賣點：只需10分鐘就可以達至收身效果。<br> 語言：普通話，無字幕<br> 易學度：7分<br> 收身度：9分<br> 趣味性：7分<br> 對象：對瑜伽有初步認識嘅人</p><p>Fiona：收身效果最好，能鍛煉用唔到嘅肌肉，如用TheraBand（或以毛巾）輔助效果就更顯著，書本對動作有仔細解說。</p><p>DVD精警動作<br>舞者旋腿收腳（重複2-3次）</p><p>人肉大「V」收胃腩　（重複2-3次，每次保持3秒）</p><p>做瑜伽前忌食飽</p><p>做瑜伽前別食得太飽或太餓，剛做完手術和懷孕頭3個月亦切忌做。做時要保持輕鬆心情、熄電話同着一套舒服嘅衣服。自學時一定要做足熱身拉筋運動，唔好勉強做高難度動作。</p><p>韓星做賣點　CoreinBody收身瑜伽DVD</p><p>賣點：女星韓恩貞親身示範兼有靚景，並於碟內不斷換衫。<br> 語言：粵語、韓文，韓文字幕<br> 易學度：7分<br> 收身度：6分<br> 趣味性：5分<br> 對象：少運動嘅OL及有傷患人士<br> Fiona：動作簡單易學，不過無提過練瑜伽要注意嘅事項如呼吸法。</p><p>荷李活星級教練　流行普拉提</p><p>賣點：導師係荷李活星級教練JeanetteJenkins，連Wikipedia都查到佢嘅威水史。<br> 語言：普通話、英語，簡體字幕<br> 易學度：3分<br> 收身度：9分<br> 趣味性：8分<br> 對象：熱愛運動人士<br> Fiona：講解清楚，且不斷作出鼓勵。着重呼吸。</p><p>氣氛輕鬆　瑜伽基本姿勢與呼吸法VCD</p><p>賣點：美國家傳戶曉瑜伽大師MistyCarey示範。<br> 語言：普通話、英語，簡體字幕<br> 易學度：6分<br> 收身度：7分<br> 趣味性：6分<br> 對象：對瑜伽完全無認識嘅人。<br> Fiona：大師親身於課堂環境中示範，能即時解答學生問題及需要。</p><p>纖體美容並重<br>美容纖體瑜伽DVD+CD</p><p>賣點：美容與纖體並重，碟盒有香味並送梵音CD。<br> 語言：粵語、普通話，中文繁、簡體字幕<br> 易學度：6分<br> 收身度：5分<br> 趣味性：4分<br> 適合對象：有壓力人士<br> Fiona：示範清晰，着重教授冥想減壓。</p><p>啱有瑜伽經驗者　瑜伽初級同步（上下）2DVD</p><p>賣點：易學，送梵音CD。<br> 語言：粵語、普通話，中文繁、簡體字幕<br> 易學度：5分　<br> 收身度：7分<br> 趣味性：8分<br> 對象：對瑜伽有基礎概念人士<br> Fiona：導師只示範兩三次，要自己調整練習次數及時間。</p><p>瑜伽舞蹈合一<br>瑜伽健身舞DVD</p><p>賣點：糅合現代舞和瑜伽，隨着音樂跳舞很富趣味。<br> 語言：英語、普通話，無字幕<br> 易學度：4分<br> 收身度：7分<br> 趣味性：8分<br> 對象：有舞蹈底子人士<br> Fiona：動作簡單優雅，能消脂同時增加柔軟度。</p><p>正宗示範<br>普拉提瑜伽系列DVD</p><p>賣點：世界級瑜伽及普拉提教練JohnathonUrla示範。<br> 語言：英語、普通話，無字幕<br> 易學度：7分<br> 收身度：6分<br> 趣味性：6分<br> 對象：男女均適合<br> Fiona：示範正宗，有適當休息位置，易掌握。</p><p>Shoplist</p><p>商務印書館28908028<br> HMV23020122</p><p>你買唔買瑜伽光碟？</p></body></html>