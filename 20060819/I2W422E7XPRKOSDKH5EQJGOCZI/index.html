<html><header><meta charset="utf-8"><title>專家之言：木馬程式偷電腦資料</title></header><body><h1>專家之言：木馬程式偷電腦資料</h1><p>有電腦保安專家指出，網上拍賣外，其他涉及個人私隱的網上活動也要小心進行。<br> 理工大學電子計算學系副教授曾東雄說：「喺網上，唔同嘅登入賬戶方法，有唔同保安程度（見表），但市民切勿亂裝免費軟件，特別係唔出名嘅，駭客好多時會隱藏木馬程式喺裏面，安裝後就算防毒軟件都無符，佢會打開你部電腦嘅保安後門（Port），隨時攞你嘅資料！」</p><p>密碼易洩露</p><p>另外，無線上網也要謹慎。曾東雄說：「無線上網嘅Router（路由器）加密功能，設定複雜，廠家為咗方便消費者，出廠時就預設唔用呢個功能，用家唔知要裝嘅話，最終上網送出去嘅數據就無保護，附近50至100米範圍，駭客都可以掌握啲內容，包括去邊個網站，用嘅password（密碼）等。所以我唔會喺公眾地方無線上網處理私人嘢，例如財務。而網上理財，最好選取一啲要求使用隨機密碼嘅銀行，咁樣會安全好多。」</p></body></html>