<html><header><meta charset="utf-8"><title>Home案實錄：踢走10億浴簾細菌　成日呷醋</title></header><body><h1>Home案實錄：踢走10億浴簾細菌　成日呷醋</h1><p>洗白白，沖完個靚涼，人都醒神啲！不過你自己亁淨晒啫，我哋都唔可以打完齋唔要和尚，偉大嘅浴簾喺沖涼過程中為你嘅浴室「遮風擋雨」，沖完你又摺埋佢，加上廁所濕氣重，有乜辦法唔發晒霉生晒黑斑？曾有報道指浴簾上平均每立方吋的殘餘梘液，就可滋長10億粒細菌！睇嚟我哋都要幫佢沖吓涼，好無？<br>記者：葉雪芯<br>攝影：林栢鈞<br>模特兒：Christy@Puremodel</p><p>浴簾6大護法</p><p>浴簾長時間處於潮濕的環境中，除容易有污垢之外，潮濕的水氣還容易發霉，加上潺滑、皂液，手觸感不適，光是用布來擦，是擦不亁淨的。以下6大護法不妨對號入座，建議最少每星期清洗1次，以防霉菌滋生。而市面上的浴簾不外尼龍及膠2種，其清洗方法相同，只是前者還可直接放入洗衣機清洗。</p><p>1.漂白水做Spa</p><p>把浴簾拆下來，浸於1:50的稀釋漂白水中約15分鐘，再用刷子將污迹刷掉，這樣就可以清除浴簾上的髒污和霉斑。要注意浴簾不可浸在漂白水中太久，否則會破壞浴簾的膠質。</p><p>2.呷醋更殺菌</p><p>浴簾大部份是塑膠做，故有些污垢不易溶解出來，除漂白水外，白醋更有效去油污，又有殺菌功能。只要加5-6滴白醋在水中，平日沖完涼後將浴簾浸15分鐘，再用清潔劑洗掉，包保你的浴簾變番靚仔。</p><p>3.無味梳打粉</p><p>無論漂白水或醋，浸泡後難免留有一陣獨有味道。化學劑味固然不好受，怕醋酸味者，亦可改以梳打水浸洗。加1-2茶匙梳打粉於一盆水中，把浴簾浸約1小時，再拿出來清洗有污垢的地方，同樣可去霉菌。小記以前都試過，真係好掂㗎！</p><p>4.敷Mask去斑</p><p>女士晚晚用面膜敷面去除色斑，原來幫浴簾「敷面」都一樣得㗎！利用廚房用抹手紙浸濕於稀釋後的漂白水中，然後敷在發霉或者有污垢的地方一晚，再用刷子刷洗就得。</p><p>5.酒精消毒除黑斑</p><p>見到浴簾上出了青黑色黴菌，咦……嗰啲斑斑點點都幾肉酸，要抹走「黑斑」，可以試吓用水稀釋酒精，均勻地噴在浴簾上的黴菌點，因為酒精除了可以消毒，還可以除霉。然後再用花灑沖洗，咁就乜菌都無晒啦！</p><p>6.撒鹽磨砂深層清潔</p><p>浴簾的底部最難擦洗，你可以用刷子沾鹽水用力刷洗，因為鹽的細小顆粒可以於污迹處產生如磨砂般的效果，可除掉頑固污迹。</p><p>浴屏門隙膠邊最霉</p><p>唔係人人屋企都用浴簾嘅，如果屋企用浴屏，清理都好簡單，用清潔浴簾的方法一樣得，亦同樣可Keep住每星期清洗1次。惟浴門隙嘅膠邊特別容易發霉，清洗時要倍加注意！</p><p>1.報紙踢走水迹</p><p>浴門很易積水迹，可用洗浴簾的方法，如稀釋了的醋水或漂白劑來沖洗，再用報紙以打圈方式抹門，水迹就抹得一亁二淨。</p><p>2.棉花棒抹罅位</p><p>門軌上等微細處的水迹，則可用棉花棒沾上清潔液後擦拭。</p><p>3.肥皂＋鹽擦膠邊</p><p>清潔門縫膠邊，只要用舊牙刷沾上肥皂和少許鹽，在膠邊上刷，再用花灑沖亁淨，重複3-4次，膠邊就會變番白淨㗎喇！</p><p>4.專用清潔劑對付金屬框</p><p>至於推拉門的金屬框架若然已經變黑，可先用布抹亁，再用金屬清潔劑以牙刷擦拭，最後以亁布抹淨。</p><p>牛太心得　最緊要通氣</p><p>1.咪摺埋呀！<br> 不論浴簾或浴屏，在沐浴後都要敞開，若慣性懶惰推開後就走下浴缸，門簾摺叠濕氣噏住，唔發霉就奇啦！所以大家沖完涼之後，都係有啲手尾好，由它風亁便自然而然保持通爽。<br> 2.窗戶常開<br> 浴室濕氣重，要徹底踢走霉菌，最簡單的方法，其實是經常打開門窗保持通風。<br> 3.亁布抹拭<br> 清洗完畢後，記緊要再用亁布抹淨。<br> 4.用「機」做Treatment<br> 假如你懶得動手刷洗浴簾，可以把浴簾拆下來，加水泡在洗衣機裏，加入20ml醋後待一夜再用洗衣機清洗。這個方法不但可以殺菌，並能中和所有污垢。</p></body></html>