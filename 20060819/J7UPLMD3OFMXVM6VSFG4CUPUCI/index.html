<html><header><meta charset="utf-8"><title>先達密探：平版W220下巴兜兜似V3</title></header><body><h1>先達密探：平版W220下巴兜兜似V3</h1><p>每次諗起V3嗰種下巴兜兜嘅過癮設計，就知道係摩記作品！今次佢又正式推出另一款玩招牌式設計嘅W220，唔同在於今次走入門玩家路線！<br>整體分唇唔算好勁，標青嘅只有FM收音機，以及機面上3盞分唇燈（包括來電、訊息及電量），叫真係符合到實際需要；但最抵讚係僅以3條「發」抵玩價開售，一千蚊仲有找！挾V3造型，入門級嘅價錢，對功能唔高要求嘅入門玩家嚟講，值得考慮！記者：尹謹基</p><p>規格：GSM雙頻、6萬5千色芒、特大數字撥號顯示、立體聲FM收音機<br> 售價：$888（行）<br> 查詢：MOTOROLA（25063888）</p><p>水貨P990i激跌三千</p><p>上星期傳聞賣近萬元嘅SE　P990i，日前終於返第二批貨！估唔到最新價已跌到$6,780，比起開賣嗰陣勁插水$3,000！據Sales講，因為今次貨源充足咗，加上入貨價又比之前平咗，所以售價激跌，而且好多地方都已經有得賣。<br> 售價：$6,780（水）<br> 售賣點：樂進（23806669）</p><p>古銅色K800i玩健康</p><p>無論上台抑或落「機場」，K800i都係近期最多話題嗰隻！早前曾經有朋友表示，嫌行貨隻黑色太齋，佢話最好類似W800i咁，出埋橙色就好喇！點知SE近日又出咗一隻古銅色版本，感覺似大隻佬般健碩，「膚色」好健康，或者拎上手玩Snapshot會特別精神啩！<br> 售價：$3,580（行）<br> 查詢：SonyEricsson（82038863）</p></body></html>