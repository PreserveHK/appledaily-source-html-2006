<html><header><meta charset="utf-8"><title>八卦風：未出牌LexusSC430　即平12萬</title></header><body><h1>八卦風：未出牌LexusSC430　即平12萬</h1><p>嘩，上星期我喺度同大家提過，話Lexus代理有批超筍LS430陳列車，不論是Deluxe版定還是Select版，都話平10萬益吓用家；哈，點知消息一出，據聞未到下晝3時已經差唔多賣晒，巴閉巴閉。今個星期，佢哋又有筍盤推出喎，不過今次嘅主角就換咗係SC430開篷跑車，其中兩部分別係黑色同白色嘅DemoCar，未出牌叫價$699,000，足足比$819,260嘅新車價平咗$120,260！聽落幾吸引，部車個Look又有跑車Feel，硬摺頂又方便易用，最重要係佢嗰台4.3公升V8引擎夠氣又夠力，啱晒鍾意開住個篷喺公路上飛馳嘅Fans。最後，都係嗰句啦，數量有限，賣晒就無㗎啦！<br>記者：鄭達基<br>查詢：皇冠汽車（25119430）</p></body></html>