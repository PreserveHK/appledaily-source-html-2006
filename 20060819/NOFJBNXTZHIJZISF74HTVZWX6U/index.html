<html><header><meta charset="utf-8"><title>半數網友反對M記加價</title></header><body><h1>半數網友反對M記加價</h1><p>麥記加價，全城熱話，即時有網友喺討論區表達意見，反對加價者超過半數，理據係乜？silly_one話︰「佢年年都有賺冇蝕，仲要向消費者略（掠）水……」~佑~就話︰「呢幾年加吓加吓差唔多加左（咗）成10蚊。」<br>係咁鬧，不過都有網友唱反調喎，tika講得最詳細︰「因為其他物品都有通漲價，點解快餐業加價就會令人反感？第二，燃油價格上漲，貨源運輸自然貴，麥記若要keep住品質的話，加價在所難免；第三，成日話麥當勞工資低，如果麥記唔加價，又點加工資俾（畀）員工呢？」咁諗就儍喇，麥記加價，唔代表一定會加薪畀員工喎！都係goasakawa講得最精警︰「麥記有權加價，不過大家如果覺得貴都有權唔買喎！」無錯，大家覺得條氣唔順，咪唔好幫襯囉！<br></p><p>網址︰ http://www9.discuss.com.hk/viewthread.php?tid=2081188&amp;extra=page%3D1 </p></body></html>