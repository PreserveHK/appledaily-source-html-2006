<html><header><meta charset="utf-8"><title>齋睇都過癮<br>180km/h挑戰香港公路</title></header><body><h1>齋睇都過癮<br>180km/h挑戰香港公路</h1><p>好多車迷都鍾意開快車，不過就唔多夠膽，有啲車友就將自己開快車短片放上網，其中呢兩段係我覺得最過癮。<br>第一段：<br>http://www.youtube.com/watch?v=KDlhpB9eV2A<br>呢部車係上一代豐田大馬力Turbo車Aristo，據短片引言介紹，呢部車有400匹，而就片中畫面所見，地點係香港嘅吐露港公路，部Aristo沿途以180km/h行駛，窗外景物唔係太快，但車主鏡頭一轉，速度計已經頂爆錶，停響180km/h嘅數字上。</p><p>一邊揸一邊影</p><p>另一段係講三菱跑車Evo9，80km/h-180km/h只需6秒。<br>  http://www.youtube.com/watch?v=XXjBaHWJ88E <br> 好多人都話三菱新一代跑車Evo9好勁，有幾勁呢？有車主就試畀你睇，佢又係響吐露港公路由80km/h開始加速，只需6秒咋，部車就已經180km/h，最離譜係車主一邊揸車，一邊自己用手機影，諗起都危險呀。<br> 講明呀，叫你睇，唔係叫你學，開快車好危險㗎。記者：伍旋卓</p></body></html>