<html><header><meta charset="utf-8"><title>父親要尊嚴「點樣𠱁個女啫」</title></header><body><h1>父親要尊嚴「點樣𠱁個女啫」</h1><p>「做男人要有啲尊嚴嘛，點樣𠱁個女啫。」知道女兒原來如此討厭自己，並激烈到想跳樓自殺，黃先生感到痛心及無奈，他說：「都唔知點同個女溝通，有乜嘢事佢只會搵阿姨幫手。」<br> 企圖自殺女童阿欣的阿姨表示：「其實阿欣父親都算克盡父任，前幾年，佢仍未住公屋，三個女年紀都比較細，佢每日輪流踩單車載三個女返學，而且佢亦從未打過三個女，不過就唔識同啲女點樣溝通。」<br> 阿姨表示，阿欣曾對她說：「睇過李麗珊個廣告，原來湊大個仔要200萬（廣告是400萬元），我15歲要出嚟做嘢，賺錢威番畀老竇睇，還番150萬畀佢，冇拖冇欠；我18歲就去改姓，唔跟老竇姓。」阿姨又謂，她將這番說話用另一種方式告知阿欣父親：「阿欣幾乖呀，話15歲就要賺錢養番你。點知佢當住個女話：『佢做嘢咁懶散，三日就俾人炒魷魚啦。』令阿欣好唔開心，之後仲話我出賣佢。」<br> 另外，阿欣輕度智障的幼妹，昨日繪畫了一幅大家姐的人像畫，雙眼有淚點，口中有一個「哭」字，顯示在她心目中，家姐是不開心的。<br> 本報記者</p></body></html>