<html><header><meta charset="utf-8"><title>　　夏佳理party耐人尋味 - 李八方</title></header><body><h1>　　夏佳理party耐人尋味 - 李八方</h1><p>馬會公司發展事務執行總監麥建華廣發英雄帖，噚日在山光道會所為夏佳理設宴，等佢可以喺呢個月底卸任主席前，同啲傳媒朋友話別。夏叔就好客氣，多謝大家之餘，又請新聞界再支持兩個禮拜，話除咗馬照跑，馬會嘅慈善工作都希望大家報道吓。<br> 八方應承過大家報料，於是問夏主席鄺神童係咪被人放暗箭，可能接唔到黃至剛個位，點知主席一聽到條問題，就大耍太極，話呢啲全部由人事部處理，唔關主席事。咁惟有四圍八，暫時八到應家柏勝算唔高，新總裁係外面人。<br> 除咗總裁人選，仲有樣嘢好有趣，就係話別大party張帖係由麥生發出，昨日，有人在宴會廳外（唔係裏面）見到黃生黃太，睇黃太打扮，好似去做運動咁嘅？</p></body></html>