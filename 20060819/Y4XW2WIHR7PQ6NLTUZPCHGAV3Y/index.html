<html><header><meta charset="utf-8"><title>加州民眾可查閱性罪犯資料</title></header><body><h1>加州民眾可查閱性罪犯資料</h1><p>美國加州早於1947年實施性罪犯登記法律。性罪犯獲釋後須到執法機關登記，以後每年更新資料，而民眾可到警察局查詢資料。自一名7歲女童被性犯罪登記者姦殺後，加州於1996年通過美根法例，讓民眾可以使用個人電腦來取得性犯罪登記者的資料，資料庫內容包括其相片、罪行紀錄、身體特徵等。<br> 香港性犯罪學家黎定基表示，性罪犯登記制度可能會對孌童罪犯造成標籤效應，「如果之後個犯偷嘢，當警方知道佢以前嘅紀錄，偵查方法同觀點會好唔同，咁樣會影響犯人。」他贊成實行登記制度，但認為應同樣設立除名制度，讓他們有更新機會。</p><p>設登記制憂侵私隱</p><p>精神科醫生李誠則認為，設立性罪犯資料庫可能有反效果，「冇人夠膽講話孌童癖冇得醫，如果個名終身都喺資料庫入面會帶嚟永不磨滅嘅影響。如果有除名制，個年期又點定？冇人擔保佢除咗名之後唔會犯。」此外，他亦擔心性犯罪者的資料公開後，會有人傷害名單上的罪犯。<br> 立法會議員湯家驊表示，在香港建立性罪犯登記制度必會引起廣泛爭議，「私隱係一個問題，仲有就係歧視。《國際人權公約》話『分別一個人，作特別處理』已構成歧視，難保有人挑戰話個登記制度違反公約。」<br> 防止虐待兒童會總幹事雷張慎佳表示，香港未必需要效法加州，將資料全面公開。「有人話咁樣標籤係侵犯人權，我諗我哋唔可以本末倒置。」<br> 新聞資訊研究組</p></body></html>