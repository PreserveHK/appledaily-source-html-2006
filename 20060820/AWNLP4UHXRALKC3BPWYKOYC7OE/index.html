<html><header><meta charset="utf-8"><title>碧咸嫂假籮香噴噴</title></header><body><h1>碧咸嫂假籮香噴噴</h1><p>碧咸（DavidBeckham）被叮出英格蘭國家隊，以後冇得用國家隊隊長呢個名搵銀，不過佢即時諗到條發財大計，就係同老婆Victoria出香水，命名IntimatelyBeckham，男女裝香水將於下月1號喺英國發售。佢兩公婆拍嘅廣告影得好靚，但有冇發現Victoria個躉突然圓渾咗？英國報章即時踢爆，原來係電腦加工㗎！
</p></body></html>