<html><header><meta charset="utf-8"><title>夜店等偶像冇好報<br>網友爆料周麗淇耍大牌</title></header><body><h1>夜店等偶像冇好報<br>網友爆料周麗淇耍大牌</h1><p>有網友近日在網上爆料，指其女同學早前在酒吧向周麗淇索取簽名時，遭對方當眾奚落，又嘲笑她用HelloKitty簽名簿，甚至用簽名簿掟傷歌迷左眼。周麗淇昨日連聲否認，強調自己也喜歡大口仔，而且甚少蒲吧。</p><p>早前周麗淇到將軍澳宣基中學呼籲學生切勿非法下載時，被在場學生寸她說「有」，氣得周麗淇還擊：「咁我要callpolice。」此事原來餘波未了，一段名為「我個女同學真人真事，時下藝人真面目」的留言，近日在網上廣為流傳，有網友聲稱其就讀宣基的同學阿雯，遭女藝人周麗淇當眾奚落及誤傷左眼。</p><p>掟簿歌迷傷眼</p><p>網友指身為周麗淇fans的阿雯知道偶像遭高年班學生勁寸後，感到很不開心，翌日到周麗淇經常流連的酒吧，碰碰運氣見偶像一面。當晚九時許，阿雯終於見到偶像，但上前問對方是否周麗淇時，對方未有回答，阿雯再問，她始不耐煩說：「我唔係──唔通你係呀？」阿雯又問她有關日前在宣基發生的事，但她即時黑面，並即時叫友人趕走歌迷。<br> 及後阿雯向周麗淇索簽名，對方一見其簽名簿即取笑說：「哈！你睇吓咁大個人仲用HelloKitty簽名簿喎！」令阿雯尷尬不已。其後周麗淇在簽名簿上亂寫亂畫，感到難堪的阿雯邊忍淚邊向她說：「得㗎啦！唔該晒你。」繼而沒有望清楚便將簽名簿掟向阿雯，結果掟傷她左眼，當阿雯哭着離開時，周麗淇還大聲嚷道：「咁唔玩得㗎，郁啲就喊！」消息傳出後，網友議論紛紛，有人質疑阿雯只是中四學生，根本未夠年齡到酒吧，也有人對消息深信不疑，同情阿雯遭遇。</p><p>自辯少蒲夜店</p><p>就這些網上指控，記者昨日致電向周麗淇了解，她卻連聲否認說：「我自己都鍾意大口仔，唔會咁話人哋咁大仲用嗰啲嘢。我好少去酒吧，怕俾人影相，所以唔會喺酒吧出現；我又唔會咁對啲fans，佢哋問親我攞簽名都係有求必應。」<br> 此外，周麗淇昨日在銅鑼灣出席時裝店開幕活動，她表示對時裝設計甚感興趣，有意30歲後與姊姊周汶錡合資搞時裝生意，目前最需要是擅於理財，儲夠錢為將來鋪路。<br> 採訪：林妃、陳月萍　攝影：葉君海</p></body></html>