<html><header><meta charset="utf-8"><title>倖田來未SM裝冧Fans</title></header><body><h1>倖田來未SM裝冧Fans</h1><p>日前被傳同圈外男友甩拖嘅倖田來未，前日喺東京代代木第一體育館舉行嘅J-WAVELIVE2000+6開幕音樂會擔任壓軸表演嘉賓。例牌性感上陣嘅倖田以bratop熱褲嘅SM造型示人，與一班女舞蹈員勁歌熱舞時仲頻頻擘髀自摸，令全場11,000名歌迷熱血沸騰。另外，同場有份演出嘅PUFFY成員吉村由美，左手無名指戴上閃閃生輝嘅戒指，睇嚟佢同演員男友大森南朋嘅感情又進一大步。
</p></body></html>