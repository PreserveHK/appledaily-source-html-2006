<html><header><meta charset="utf-8"><title>娛圈憾事一不離二<br>靚佬湯囡囡兔唇大胎痣</title></header><body><h1>娛圈憾事一不離二<br>靚佬湯囡囡兔唇大胎痣</h1><p>荷李活巨星湯告魯斯（TomCruise）與姬蒂荷姆絲（KatieHolmes）今年4月誕下女兒Suri後，一直未讓女兒曝光，與兩人過去一年高調大晒恩愛的作風截然不同。近日有消息指靚佬湯的女兒天生兔唇兼有大胎痣，與王菲和李亞鵬的囡囡李嫣同病相憐。</p><p>姬蒂荷姆絲於今年4月18日為湯告魯斯誕下愛女Suri後，從未讓女兒曝光，攝影師只曾遠距離拍攝Suri於父母大宅內的照片。</p><p>終日以淚洗面</p><p>今次靚佬湯與姬蒂收起女兒足足四個月，與另一對荷李活情侶畢彼特（BradPitt）及安琪蓮娜祖莉（AngelinaJolie）賣女兒相片予圖片社的做法大相逕庭，故此惹來不少揣測。近日有消息人士大爆Suri有兔唇，甚至臉上長有大片深紅色胎痣，靚佬湯在未治癒女兒之前，只好不讓她與影迷見面。<br> 據美國雜誌《NationalEnquirer》報道，姬蒂於產前曾服用藥物，因此誕下兔唇女兒。當Suri出生後，姬蒂終日以淚洗面，又經常因此事與靚佬湯爭吵，令兩人的感情陷入危機。<br> 雖然於報道刊登後，靚佬湯即透過發言人否認事件，但與他昔日經常大興訴訟的做法有異。其身邊好友也力撐靚佬湯，指兩人不讓女兒曝光，只因兩人篤信的科學教派不主張讓初生嬰兒示眾。<br> 另邊廂，靚佬湯自女兒出生後少有與友人見面，彭妮露卻是少有見過Suri的人，早前她大讚Suri是「世上其中一個最漂亮的嬰兒」，但消息人士指今次靚佬湯女兒Suri有兔唇的消息傳出，其實是彭妮露放風。</p><p>影迷寄予同情</p><p>不少影迷得悉事件後，對靚湯佬大感同情，直指揭發事件的傳媒無恥，但有影迷則認為Suri有缺陷，或可令人同情靚佬湯及姬蒂，令兩人的人氣回升。<br> 有指靚佬湯與姬蒂父母的關係一向麻麻，原來姬蒂的父母於Suri出世後，只曾於電郵看過孫女的長相，未曾真正探望Suri，令人嘖嘖稱奇。</p></body></html>