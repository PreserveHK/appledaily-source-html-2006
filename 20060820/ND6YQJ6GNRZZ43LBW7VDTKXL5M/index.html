<html><header><meta charset="utf-8"><title>今日開倉：全港首個OutletMall　1折喪買</title></header><body><h1>今日開倉：全港首個OutletMall　1折喪買</h1><p>去外國旅行Shopping要執平嘢，最醒目嘅方法就係捐窿捐隙搵Outlet。日本、美國、歐洲都有好多Outlet係不少名牌嘅散貨場，雖然大部份貨品都係月下貨，但幾折價錢買到心頭好嗰份滿足感必定令人覺得旅程值回票價。𠵱家想去Outlet唔一定要飛，全港第一個OutletMall終於出現喺東涌，東薈城內所有名牌商舖皆變身散貨場，以後買平嘢就唔使限時限刻，幾時都得。<br><br>記者：許維雅　攝影：伍慶泉　Model：Hibern@Salvador、Andrew</p><p>第一站<br>Bauhaus首間折扣店</p><p>Bauhaus一向以入口歐美牌子為主，如Salad、MissSixty、Replay、VonDutch、TOUGH等，呢間係Bauhaus首間折扣店，大部份貨品價錢都係半價左右，少量牌子牛仔褲更以3折發售。特價貨品以衫褲為主，女牌以MissSixty折得最勁，男牌就以Z-BRAND牛仔褲最抵買；此外銀包、皮帶折扣較少，至於鞋款亦選擇不多，只有女仔款式數對。</p><p>OnAndrew
</p><p>NERGIE橙色短袖Tee	<br> 原價$590　折實價$354<br> Z-BRAND洗水牛仔褲	<br> 原價$1,050　折實價$390　最抵&#13;</p><p>OnHibern</p><p>MissSixty米黃色喱士背心<br> 原價$550　折實價$190　最抵<br> MissSixty綠色綁頸背心	<br> 原價$690　折實價$276<br> VonDutch牛仔短褲	<br> 原價$995　折實價$590</p><p>查詢：東薈城250號舖（21094686）</p><p>第二站<br>LeSaunda新鞋1折&#13;</p><p>既然Bauhaus冇乜鞋，一於去LeSaundaOutlet執番幾對靚鞋。呢度大部份減價貨低至3折，雖然尺碼並不齊全，但款式選擇又多又新。醒目的話揀啱鞋辦，價錢更低至1折，不過話明鞋辦，所以只得一至兩對。</p><p>查詢：東薈城203號舖（21092398）</p><p>第三站<br>阿太至愛Moiselle最筍1折</p><p>MoiselleOutlet大部份服裝差不多平至3折出售，更有少量1折貨品。全店陳列以尺碼作分類，客人可以按自己尺碼揀選款式，十分方便，用不着下下問Sales仲有冇碼啦！</p><p>查詢：東薈城246號舖（21093002）</p><p>第四站<br>掃獨家歐洲版Levi's&#13;</p><p>歐洲版Levi'sRed及意大利懷舊款皮Boots只限東薈城Levi'sOutlet獨家發售，其他牛仔褲價錢低至2至5折，各款T-shirt、外套、手袋、波鞋大部份以5折出售。</p><p>查詢：東薈城G17號舖（21092199）</p><p>其他商舖折扣
</p><p>CalvinKleinUnderwear　5-7折<br> GiordanoOutlet　3折起<br> LastCall　3折起<br> adidasFactoryOutlet　3折起<br> CityChainOutlet　7折起<br> MabelleOutlet　7折<br> MirabellOutlet　6折起<br> Optical88Outlet　7折起<br> ChickeeduckOutlet　2折起<br> LaCompagnieDesPetitsOutlet　5折起	&#13;</p><p>東薈城名店倉
</p><p>CitygateOutlets<br> 交通：東涌地鐵站及巴士總站上蓋<br> 查詢：21092933</p></body></html>