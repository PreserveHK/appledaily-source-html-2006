<html><header><meta charset="utf-8"><title>娜姐闖俄羅斯高危</title></header><body><h1>娜姐闖俄羅斯高危</h1><p>剛慶祝48歲生日嘅樂壇天后麥當娜（Madonna），下個月會首次到莫斯科開騷，不過佢老公基里奇（GuyRitchie）就好擔心佢嘅安全，事關拍開黑幫片嘅佢，知道俄羅斯黑幫出名狼胎，隨時會綁架娜姐，加上當地東正教徒好唔妥佢釘十字架扮耶穌。今次娜姐出騷可謂危機四伏，實Q叔叔們真係要打醒十二分精神。
</p></body></html>