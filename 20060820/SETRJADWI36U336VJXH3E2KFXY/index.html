<html><header><meta charset="utf-8"><title>上戶彩勤洗牙去煙漬</title></header><body><h1>上戶彩勤洗牙去煙漬</h1><p>上戶彩早前俾日本成人矯正牙齒學會選為牙齒潔白整齊嘅女星，佢得獎時講過自己每兩星期就去睇一次牙醫，我哈利仔當時都懷疑彩妹使唔使去得咁密呀，終於有人踢爆話佢睇牙醫主要係清潔棚煙屎牙。以前已經有人話見過佢喺屋企附近煲煙，而且坊間早已認定佢係未成年吸煙嘅代表藝人。雖然煙漬可以洗，不過臭名就點洗都唔甩，前晨女加護亞衣就係最佳人辦啦！
</p></body></html>