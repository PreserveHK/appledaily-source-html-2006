<html><header><meta charset="utf-8"><title>「我」的袋</title></header><body><h1>「我」的袋</h1><p>想有個以自己名字命名的手袋，例如AnnaBag、SukiBag，甚至MeiLingBag，方法一是一夜成名，晉身名媛紅模行列，太趕了，來不及；方法二則是找個肯為你personalize手袋的牌子，例如Mulberry，早前舉辦過的BespokeBag活動，可揀色揀皮不在話下，還附送兩個物主名字縮寫的襯色牌仔，不同於LV、Goyard純粹手寫字的層次。當然，不嫌太濫的話，你可以繼續beabag，幫襯AnyaHindmarch，或者更有創意更經濟地找個肯陪你癲任你舞的手作仔小店，到時你想點整都得啦，銅鑼灣渣甸坊附近有個街邊檔，銀底PVC旅行袋百零蚊有交易，儲夠幾個friends一齊訂做肯同你開隻專享新色㖭，據聞莫文蔚舊年一次過買了六隻色。<br> 最壞的情況是，Herm[!886F]s突然無條件幫你設計個袋，兼用你個名命名，偏偏咁啱你又叫Kelly或者Birkin撞咗名，點算？我估如果係我，肯改自己個名遷就個袋。</p></body></html>