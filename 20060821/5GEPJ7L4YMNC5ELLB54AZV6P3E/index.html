<html><header><meta charset="utf-8"><title>$3,000靚半年　冇紋冇老</title></header><body><h1>$3,000靚半年　冇紋冇老</h1><p>如果年齡係每個女人嘅秘密，咁皺紋就一定係女人嘅天敵。即使一個幾靚嘅女人，都會有年老色衰嘅一日。的確，如果有一日起身發現自己嘅皺紋靜悄悄走出嚟，咁你就一定要留意以下介紹嘅快速去皺方法：Botox（肉毒桿菌素）和Restylane（透明質酸），令自己重拾青春。<br>記者：陳穎欣　<br>攝影：林栢鈞　<br>Model：Helen&amp;Wavy@Salvador&#13;</p><p>動靜不同</p><p>好多人都聽過打Botox和Restylane去皺，但究竟有乜唔同？其實兩種都係快速去皺法，要用邊種就先要了解自己出現嘅係乜皺紋。皺紋分為兩種：靜態紋與動態紋，靜態紋係就算肌肉唔郁都會皺起嘅紋，屬永久性，如苦紋、眉心紋、魚尾紋及額頭火車軌等，一般屬年長人士的問題。動態紋即表情紋，當肌肉郁動時才出現嘅皺紋，如笑紋、眉心紋及魚尾紋等。知道自己嘅皺紋屬邊種後，就可以對症下藥。
</p><p>Botox動態紋剋星</p><p>Botox即「肉毒桿菌素」去皺針，係一種令肌肉放鬆至暫時不能收縮嘅藥物，多用於去除動態紋。由於動態紋係肌肉收縮時才浮現，只要令肌肉唔再收縮便可。由於Botox只會在打針位置發揮藥效，唔會經血液循環或影響其他部位，所以十分安全。一般專業整形醫生可以提供這種服務。</p><p>副作用：注射後出現嘅紅腫可在2-3小時後消除並發揮功效，1星期左右便可見明顯去皺效果。<br> 功效維持：4-6個月<br> 注意事項：孕婦、長期病患者及對藥物敏感人士不宜注射。<br> 收費：每個部位收費約$3,000-$4,000，需時約30分鐘。</p><p>注射過程
</p><p>Restylane踢走年老靜態紋</p><p>Restylane即透明質酸皮下注射治療，由非動物性呈啫喱狀透明質酸組成嘅天然物質。佢透過增加皮下組織表面容量，將皮膚凹陷部份（即皺紋位）充脹，令皺紋即時撫平。Restylane會適應周圍細胞，喺人體內分解，隨時間和新陳代謝自然地被分解吸收而消失。這種透明質酸已獲美國食品及藥物管理局（FDA）及歐盟（CE）批准使用，誘發過敏情況極少。</p><p>副作用：注射位置會出現紅腫同有點痛。<br> 功效維持：6-12個月<br> 注意事項：懷孕及餵母乳人士、2星期內曾接受彩光、激光及有皮膚問題者不宜接受注射。<br> 收費：每針約$4,000-$5,000，需時40分鐘。</p><p>注射過程
</p><p>做足皮膚護理</p><p>想無皺紋但又怕打針？咁就要用最傳統嘅方法，從日常生活嘅skincare入手。研究發現肌膚老化和皺紋形成嘅原因相當複雜，紫外線嘅損害、壓力及年齡增長等因素都會引致皺紋出現。因此以後出街記得搽防曬霜，日常防皺護理亦要做足，飲食要揀含骨膠原成份，多做運動及遠離煙酒都係防皺秘方。</p><p>防皺推介</p><p>Shoplists</p><p>a.PureBeauty25061521<br> b.LaneCrawford21183455<br> c.BEAUTEdeKOSE25063000</p></body></html>