<html><header><meta charset="utf-8"><title>不來梅新兵對辦有眼光</title></header><body><h1>不來梅新兵對辦有眼光</h1><p>雲達不來梅前日反勝利華古遜2:1，開季兩連勝，其中喺葡超波圖過嚟頂麥哥特個位嘅廸亞高非常對辦，兩場波入1球兼有4次助攻。同樣嚟自波圖嘅曉高艾美達亦交到貨，兩場入兩球，慶祝入波時仲好鬼馬，攞個奶嘴出嚟咬；雖則佢喺上場同今場嘅入波都係門前執雞，但你咪理，總之入到波就得啦！</p></body></html>