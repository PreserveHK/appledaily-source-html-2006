<html><header><meta charset="utf-8"><title>平井堅向小田致敬</title></header><body><h1>平井堅向小田致敬</h1><p>平井堅向來好欣賞前輩小田和正，前日佢喺東京代代木競技場第一體育館舉行嘅音樂會，有幸同呢位樂壇前輩同台演出。據悉當晚係平井堅主動要求請佢上台合唱，喺小田叔嘅木結他伴奏下，佢哋合唱咗一首《輕閉雙眼》，之後，堅哥仲好有禮貌咁向小田叔敬禮㖭！</p></body></html>