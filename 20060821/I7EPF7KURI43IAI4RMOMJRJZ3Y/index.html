<html><header><meta charset="utf-8"><title>at17扮鬼扮馬谷處女騷</title></header><body><h1>at17扮鬼扮馬谷處女騷</h1><p>女子組合at17將於下月三十日在亞洲博覽館舉行處女騷《JVCat17singsingsing演唱會》，她們更找來恩師黃耀明做演唱會音樂總監，日前又特別化妝拍攝海報，明哥更親自監場。盧凱彤的海報造型要在半個嘴上畫出一個黑色的嘴，非常搶鏡，她說：「好似唱到甩嘴咁，睇就好似好得意，但之後好難先洗甩啲顏料，仲黐住嘴角，搞到好似孖潤腸咁。」</p><p>「用信念去減肥」</p><p>身形略為肥胖的林二汶曾被纖體公司邀請做代言人，她說：「不過我通通都推晒，因為想健康啲，我一直有營養師幫我安排餐單，堅持用自己信念去減。着比堅尼見人係最後武器，咪咪（胸部）係唔可以走出來。」<br> 撰文：比華利</p></body></html>