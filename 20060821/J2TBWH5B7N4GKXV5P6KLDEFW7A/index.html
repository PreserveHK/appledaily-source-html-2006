<html><header><meta charset="utf-8"><title>凱莉大肚趕住嫁</title></header><body><h1>凱莉大肚趕住嫁</h1><p>英國名模伊莉莎伯凱莉（ElizabethHurley）同印裔富商艾雲尼亞（ArunNayar）好快就會拉埋天窗，佢哋最近忙於籌備婚事，搞到頭昏腦脹。不過今次佢兩個滾水淥腳咁結婚，盛傳係因為凱莉有咗。有英國報章話平時keep得好fit嘅凱莉，近日被發現有肚腩，佢哋原本喺年尾嘅婚禮，又忽然提前舉行，所以咪有人懷疑係因為凱莉個肚唔等得囉。
</p></body></html>