<html><header><meta charset="utf-8"><title>昅定Gucci專書</title></header><body><h1>昅定Gucci專書</h1><p>今年是Gucci85周年，品牌一早報定案於年尾11月將會搞大騷，為慶祝85大壽而推出的特別版85thBag亦已斷貨爭崩頭，買唔到個袋唔緊要，因為Gucci將會推出專書《guccibygucci》，全書超過450頁，以大晒冷形式將品牌過往光輝歷史、名人擁躉、經典產品一一重現於大家眼前。</p><p>找來的編採成員當然位位重量級人馬，例如由Gucci美術總監DougLloyd負責版面設計、著名時裝編輯SarahMower執筆等，同大家一起追溯Gucci由50年代羅馬的Cinecitta以至今日的荷李活，品牌在設計、時裝及星光熠熠的演藝界中所擔當的角色。此書將於本年11月起於全球指定大型書店有售，而精裝限量版加上華貴的LaPelleGuccissima書套，則只會在各Gucci專門店發售，各位GG迷要早啲昅住，唔係玩吓手一個唔覺意賣晒又追悔太遲了。<br> 查詢：Gucci（25244492）</p></body></html>