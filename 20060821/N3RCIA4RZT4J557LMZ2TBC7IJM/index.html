<html><header><meta charset="utf-8"><title>唔睇唔舒服：潮場Sales姐姐　當紅不讓</title></header><body><h1>唔睇唔舒服：潮場Sales姐姐　當紅不讓</h1><p>早前東角駅突然消失，令一眾蒲慣銅鑼灣嘅潮男潮女若有所失，月初東角駅裝修完成改名叫東角Laforet，內裏店舖大執位。一知道小記到訪，商場內個個靚女sales都勁踴躍，話要介紹畀大家知道來季興啲乜喎！見一班靚女咁有誠意，小記當然即刻為大家snap低佢啦！總結各位靚女推介，原來來季要一味撞「紅」！女孩子們不妨借鏡偷師，入定「紅貨」就包冇走雞啦！<br>記者：羅灝汶<br>攝影：陳盛臣</p><p>（左）：Val（2X歲）</p><p>頭飾：購自日本$499<br> 耳環：購自日本約$1,000<br> 手錶：購自日本$1,299<br> 手鏈：購自意大利$2,299<br> 戒指：士多啤梨$499<br> 綠色指環$699<br> 自己點襯、來季興乜：「我自己最buycolourful嘅衣着，冬天會好興緊身褲同毛毛，衣飾上加多啲不同顏色，咁就會好好睇喇。」</p><p>（右）：Christy（23歲）</p><p>頸鏈：購自意大利$1,299<br> 耳環：購自日本約$1,000<br> 手錶：購自日本$999<br> 手鏈：購自意大利$2,299<br> 腰帶：購自意大利$2,099<br> 自己點襯、來季興乜：「今年都係最興紅色，飾物同衣物都不妨加多啲紅色毛毛做配襯，整體感覺就會好搶眼喇。」</p><p>Yumi（19歲）</p><p>耳環：VivienneWestwood$900<br> 銀包：VivienneWestwood$600多<br> 鞋：銅鑼灣東角Laforet218號舖$179<br> 自己點襯、來季興乜：「火紅大熱關係，除咗衫褲之外，厚底高踭鞋都離不開紅色，我自己就鍾意全身淨色加一樣sharpcolour嘅配搭，大家都可以試吓襯嘅。」</p><p>（左）：Yen（19歲）</p><p>服裝：銅鑼灣東角Laforet一町三約$600<br> 耳環：老闆送<br> 頸鏈：老闆送<br> 手錶：（朋友送、唔知幾多錢）<br> 自己點襯、來季興乜：「我好鍾意紅色，見我成身紅就知道啦，來季我都係襯最sharp嘅紅色，有好多時裝雜誌已經介紹緊喇。」</p><p>（右）：小櫻（18歲）</p><p>戒指：AnnaSui（男朋友送、唔知幾多錢）<br> 頸鏈：（朋友送、唔知幾多錢）<br> 銀包：AnnaSui（朋友送、唔知幾多錢）<br> 皮帶：銅鑼灣東角Laforet一町三$129<br> 自己點襯、來季興乜：「我哋店舖賣嘅嘢都係走少女路線，加上來季興紅色，所以我哋都特別入多咗貨，已經有唔少客嚟買紅色衣物喇。」</p><p>Sandy（21歲）</p><p>頸鏈：購自日本$20,000<br> 戒指：購自旺角兩隻約$300幾<br> 手錶：購自廟街$700幾<br> 皮帶扣：購自銅鑼灣地帶$600<br> 散紙包：IceFire$45<br> 銀包：Gucci購自利時$1,300<br> 自己點襯、來季興乜：「我自己好鍾意花碌碌，平時去開廟街掃靚飾物，來季唔使講一定要撞紅，再加啲mix&amp;match就fit晒。」</p><p>馬小姐（2X歲）</p><p>衫：Zucca約$2,000<br> 頸繩：A.P.C.約$300<br> 手錶：Zucca約$1,200<br> 手鐲：Dior（唔記得幾多錢）<br> 眼鏡：（銅鑼灣配，唔記得幾多錢）<br> 鞋：Zucca約$2,000<br> 自己點襯、來季興乜：「黑白兩色係我嘅至愛，不過經常全身都係黑白又有點古怪，所以我就用咗一副紅色眼鏡撞番個感覺出來，個配搭即刻唔會咁寡。」</p></body></html>