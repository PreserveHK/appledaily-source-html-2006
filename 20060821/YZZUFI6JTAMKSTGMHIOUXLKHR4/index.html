<html><header><meta charset="utf-8"><title>同場加映　三星Blu-ray播放機</title></header><body><h1>同場加映　三星Blu-ray播放機</h1><p>Blu-ray雖然暫時未算普及，不過流行都係遲早嘅事。三星都走上Blu-ray行列，喺美國推出咗首部BD-P1000Blu-ray播放機，香港未有得賣住，售價待定。佢機身配備HDMI端子，可輸出720P同1,080i影像，真正達到1,920×1,080嘅超高解像度；對應藍光BD-ROM，亦兼容所有DVD同CD播放格式；機身更有10合1記憶卡插槽，可插入SD、MiniSD、XD、MSProDuo等等；再加上鋼琴黑襯銀色嘅機身設計，絕對內涵與外在美同時兼備。</p></body></html>