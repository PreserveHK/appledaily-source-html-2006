<html><header><meta charset="utf-8"><title>新車出閘：新MINICooperS送多5匹畀你使</title></header><body><h1>新車出閘：新MINICooperS送多5匹畀你使</h1><p>新MINI喺2001年推出時曾惹來一陣哄動，其中辣版CooperS更成為搶手貨；事隔5年後嘅今日，經過改良嘅新車又再出現，CooperS不但外觀有變，連馬力輸出都要比以前多5匹，去到175匹！</p><p>Turbocharged引擎更大力</p><p>今趟新MINICooperS嘅最大改動，我諗會係廠方為佢所安排嘅引擎，由原來1.6公升Supercharged型號，換成Turbocharged型號，馬力因此由原來嘅170匹增多5匹至175匹，扭力亦由原來220Nm升至240Nm，若使用Overboost模式更可增至260Nm；另一項主要改動，就係廠方加入咗全新EPAS系統，跟速度掛鈎嘅轉向輔助，不論高速行車抑或倒後泊車，都可以有更出色嘅駕駛環境。</p><p>ClassicLook玩潮</p><p>新款MINICooperS外觀其實都有好多改動，例如車長增多61mm、頭冚曲線升高20mm等等，但最正都係鬼面罩放棄咗原來嘅電鍍橫柵設計，用回原來MINI嘅設計，Classic到呢。車廂方面，因為車長增多而令空間感好了，中控台是全車最大嘅改動，設備操控鍵嘅鋪排都經過改動，明顯比以前型得多。<br> 記者：鄭達基</p></body></html>