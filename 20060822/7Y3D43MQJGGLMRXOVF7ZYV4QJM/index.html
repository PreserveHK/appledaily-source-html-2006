<html><header><meta charset="utf-8"><title>4部SEK800i送畀你　揸住扮攝影師</title></header><body><h1>4部SEK800i送畀你　揸住扮攝影師</h1><p>呢幾年SonyEricsson喺手機界蒲起，最強必殺技除咗潮款外，影相功能亦愈嚟愈勁，甚至將自家DC名牌Cyber-Shot擺上身。今日介紹呢部K800i更係當中佼佼者，320萬像素超高解像度影相功能，又加推至出位嘅「幻影」銅色版本，喺Studio度扮攝影師肯定搶眼到爆！想攞？拿拿臨消化呢篇稿，再填妥表格，Fax過嚟參加遊戲啦！<br>記者：許福合<br>攝影：黃子偉<br>ImageGirl：Fion</p><p>名額4名：獎品總值$14,320（每部價值$3,580）<br> 今次送禮嘅K800i係特別設計版本，機身用上「幻影」銅色機殼，與原本黑色機身，外形特別好多，至於點樣幻影法？筆者實地研究過，喺室內環境下，機身會呈古銅色，若然在室外，就會金光閃閃，淨係呢點都引死機迷！至於功能，其實就同黑色版大致相同，最值得一提梗係佢結合手機同相機嘅設計，一面係傳統手機咁款，另一面就有齊晒相機應有功能；具備320萬像素鏡頭，備有16倍數碼變焦，連按鍵都似模似樣咁跟足相機設計，咁先稱得上叫做Cyber-shot手機！</p><p>九張連環影</p><p>將相機機蓋推低，就會立即進入拍攝模式，操作上亦跟足DC設計，筆者最欣賞仲係佢有得對焦，影相時起碼知道張相對唔對到焦，而且影相反應不俗，可媲美一般DC！拍攝模式之中，仲有個非常好用嘅BestPic功能，只要按住快門，就能連續拍九張相片，之後仲可以喺屏幕逐一挑選儲存，揀啱先儲存夠晒慳位，真正DC未必有咁好用功能！另外，K800i亦有埋DC必備嘅防震，配合特多拍攝模式同效果，用落就好似拎住部DC一樣。最好玩仲係K800i支援MyMobileBlog，可將拍攝後嘅相片，一按放上自己網上日記內，仲可以加上文字感受㖭！</p><p>新機四圍Look</p><p>PROFILE</p><p>制式：WCDMA/GSM三頻<br> 體積：106×47×18mm<br> 重量：115g　屏幕：240×320<br> 主要功能：320萬像素鏡頭、Xenon閃光燈、16倍數碼變焦、MMS、MP3播放器、藍芽、內置64MB記憶體、M2記憶卡槽<br> 查詢：SonyEricsson（82038863）</p><p>遊戲篇</p><p>想擁有呢部Cyber-Shot手機，只要闖過以下兩關，答啱問題Fax返嚟，就有機會得到呢部K800i。</p><p>第一關：選擇題</p><p>1.K800i配備有幾多萬像素拍攝功能？<br> A.120萬<br> B.240萬<br> C.320萬<br> <br> 2.K800i使用哪種記憶卡？<br> A.M2<br> B.SD<br> C.T-Flash<br> <br> 3.K800i最高可使用多少倍數碼變焦？<br> A.16倍<br> B.32倍<br> C.64倍</p><p>第二關：估解像</p><p>右方兩張相片，只有一張相用上320萬像素解像度拍攝，估吓係A定B？</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭4名參加者各得到SonyEricssonK800i手機一部。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及SonyEricsson員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機顯示的時間為準<br> <br> ‧必須憑報紙上的參加表格才可以參加遊戲。<br> </p></body></html>