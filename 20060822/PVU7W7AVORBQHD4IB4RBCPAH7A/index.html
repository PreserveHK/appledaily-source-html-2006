<html><header><meta charset="utf-8"><title>美女櫥房：Kary秋裝上畫　黑咬黑　</title></header><body><h1>美女櫥房：Kary秋裝上畫　黑咬黑　</h1><p>秋冬系列陸續上架，今季玩黑玩灰嘅大有牌在。入貨前一刻，Kary（吳雨霏）率先為大家推介今個秋冬必備之Item──黑色。一向走型格路線，Cutie免問嘅Kary有其獨特嘅黑咬黑穿黑之道，自問形象跟Kary有八九成相似嘅靚女不妨照跟，即睇Kary親身示範。<br>記者：許維雅　<br>攝影：周旭文（Styling）、黃子偉（Product）</p><p>a.y.k白色喱士花邊吊帶背心$169/a<br> a.y.k米色喱士背心$229/a<br> a.y.k黑色孖襟CoatDress$629/a<br> a.y.k啡色短褲連米白色腰帶$299/a</p><p>Kary秋冬預告</p><p>Cutie免問嘅Kary覺得今個秋冬以沉色作主打，黑、灰、啡色都係她的心頭好。首選是OnePiece，好似連身裙同Jumpsuit，因為唔使煩唔使用太多時間襯；另外，秋冬沉色衣物不妨多玩Layering，多Ruffles嘅款式會更受歡迎；最後她極力推介圍喺胸下嘅粗Belt，啡色、金色最易襯衫。現時Kary唯一睇中但尚未入到嘅秋冬貨係一對男裝款嘅黑白色皮鞋，她認為襯Leggings型到爆，可惜喺香港仲未搵到。</p><p>黑色長褸　勁型！</p><p>短外套已經淹沒整個夏天，今個秋冬將會是黑色長褸當道，走型格路向嘅可選擇軍褸款式。襯呢類型長褸可選擇一些心口較多Ruffles嘅淺色上衣，再襯埋條啡色短褲，型格十足。如果再凍少少，可以改襯一啲長袖恤衫，加深色西褲型及膝短褲能着出另一種味道。</p><p>黑色上衣　速成！</p><p>黑色上衣係每年冬天不能少嘅方便配搭，想以最快速度出門口，一件黑色上衣加牛仔褲即刻最唔使煩。今年秋冬黑色上衣仍然興番長身款式，半透明喱士扣鈕款式當道，除牛仔褲外，亦可配襯西褲型米色三個骨褲，加番一條Sharp啲顏色嘅珠鏈，必成第二個快靚正配搭。<br> <br> Z'byKitterick黑色喱士百褶扣鈕上衣$299/c<br> Z'byKitterick紅色珠珠頸鏈$295/c<br> Z'byKitterick米色三個骨褲$329/c</p><p>黑色短裙　兩面！</p><p>唔好以為走型格路線就唔可以着裙，其實黑色短裙只要配襯得宜一樣可以型得起。短裙款式可以揀些短身傘裙，加對黑色絲襪、背心、灰色外套，型得嚟帶出點點少女味道。若嫌太Grand，改配白色長袖Tee加黑色背心外套，出街都係型格襯裙的方便之選。<br> <br> a.y.k灰色泡泡袖Cardigan$329/a<br> a.y.k白色喱士吊帶背心$169/a<br> a.y.k黑色真絲Layer紗裙$489/a<br> a.y.k啡色粗踭高踭鞋$565/a</p><p>店舖查詢</p><p>a/another（23101148）尖沙嘴漢口道28號亞太中心地下及1樓15-16號舖<br> <br> b/K-2（28081407）銅鑼灣柏寧酒店1樓StyleHouse107-108號舖<br> <br> c/Z'byKitterick（28953718）銅鑼灣柏寧酒店1樓StyleHouse119號舖<br> <br> d/att.@Rise（23688439）尖沙嘴利時商業大廈4樓403-4號舖</p></body></html>