<html><header><meta charset="utf-8"><title>SuperJunior寫真賣性感</title></header><body><h1>SuperJunior寫真賣性感</h1><p>人多勢眾嘅韓國13人組合SuperJunior（SJ），將會喺下月4號推出佢哋首本寫真集。SJ上月初去到馬來西亞嘅海灘為寫真集取景，隨碟附送嘅DVD仲會收錄佢哋拍攝時嘅花絮。出版商大賣關子話寫真會睇到SJ由少男變成性感男嘅過程，唔通SJ會着住三角褲通處跑？</p></body></html>