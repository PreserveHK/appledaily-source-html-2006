<html><header><meta charset="utf-8"><title>避風塘炒蟹　少油快兜</title></header><body><h1>避風塘炒蟹　少油快兜</h1><p>夏天！又係蟹打橫行嘅季節，天氣熱熱哋、一杯啤酒落肚，就特別掛住避風塘炒蟹送酒嘅風味！出街食閒閒哋要你$200，屋企整？硬係做唔到嗰種亁、香嘅口感！今日搵嚟屯門出晒名嘅周記鄒師傅，教大家簡易煮避風塘炒蟹方法，佢話啲避風塘料仲可以循環再用，炒多幾味！<br>記者：劉昱蘭<br>攝影：楊錦文</p><p>避風塘炒辣蟹　$55*｜北河街街市</p><p>材料：肉蟹21/2斤、葱1條（切粒）、炸蒜8両、蒜茸少許、鮮/亁指天椒各8隻、豆豉1湯匙、油少許<br> 調味料：鹽/七味粉各1/4茶匙<br> 做法：肉蟹洗淨，以高溫炸1分鐘至全熟備用。緊記以少許油起鑊（剛夠搽勻鑊面，否則會唔夠亁身亦唔夠香），爆香葱、鮮/亁指天椒、蒜茸及豆豉，放入炸蟹、炸蒜及調味略兜即可。</p><p>街市價（a）$22/斤<br> 超市價（d）$54/斤</p><p>避風塘天婦羅菇　$0.4*｜北河街街市</p><p>材料︰秀珍菇/雞髀菇/鮮冬菇各1/2両、炸粉/鹽各適量、葱1/2條、炸蒜4両、鮮/亁指天椒各4隻、豆豉2湯匙、蒜茸少許<br> 調味料：鹽/七味粉各1/4茶匙<br> 做法：炸粉開成漿加鹽，將三種菇均勻地沾上炸漿，以高溫油炸菇備用（試油溫時可放入葱段看是否起泡）。葱、鮮/亁指天椒、蒜茸及豆豉起鑊後，放入炸菇、炸蒜略兜即可。</p><p>街市價（a）$12/斤<br> 超市價<br> （b）$7.8/200g<br> （c）$33/kg<br> （d）$6.6/200g</p><p>叫化白雲蝦　$3.4*｜北河街街市</p><p>材料：雞蛋3隻、無糖豆漿3/4碗、鮮蝦4隻、蝦亁4條<br> 調味料︰鹽1/4茶匙<br> 做法：鮮蝦剝殼，與蝦亁一同洗淨；取出蛋白打蛋，加入豆漿、蝦及蝦亁拌勻，再下調味料，以大火蒸10分鐘左右即成。注意若器皿較高身，蒸的時間需要加長。</p><p>街市價（a）$18/斤<br> 超市價<br> （b）$38/斤<br> （d）$28/斤</p><p>避風塘雞翼　$3*｜北河街街市</p><p>材料：雞翼6隻（4両）、葱1/2條、炸蒜4両、鮮/亁指天椒各4隻、豆豉1/2湯匙、蒜茸少許<br> 醃料︰薑茸葱粒各1湯匙、雙蒸酒1/4湯匙、鹽/味粉各1/4茶匙<br> 調味料：鹽/七味粉各1/4茶匙<br> 做法：雞翼底𠝹一刀，醃15分鐘，煎時不亁身又快熟。鮮/亁指天椒、葱、蒜茸、豆豉起鑊，放入雞翼、調味料及炸蒜略兜即可。</p><p>街市價（a）$9/磅<br> 超市價<br> （b）$6.5/100g<br> （c）$17.9/磅<br> （d）$15.9/磅</p><p>酸柑煮燴鮮鮑魚　$46*｜北河街街市</p><p>材料：鮑魚6隻、南瓜汁/青檸汁各1湯匙、香茅半條、金不換葉5塊、南薑2片、清水1碗<br> 調味料：鹽/糖/淡奶各1/4茶匙<br> 做法：南薑、金不換及香茅半條加入水煮滾後，倒入南瓜汁、青檸汁及調味料略煮，做成酸柑汁備用；鮑魚落鑊以大火烚約4分鐘，倒入備用的酸柑汁，以小火再燜5分鐘即可。</p><p>街市價　（a）$92/斤</p><p>蝦膏五層肉　$3.1*｜惠康/百佳</p><p>材料：五花腩3両、蝦膏1/2湯匙<br> 調味料：糖/老抽/紹酒/味粉各1/4茶匙<br> 做法：五花腩切片後加入蝦膏及調味拌勻，以大火蒸約8分鐘即可。切薄片會較易入味，蒸後會微曲呈波浪形；切厚片的話肉會變得漲卜卜更有口感。</p><p>街市價（a）$20/斤<br> 超市價<br> （c）$16.5/斤<br> （d）$16.5/斤</p><p>*主要食材的最低價格，並按照所需份量計算而來；以上套餐足4人用。<br> 1斤=約605g<br> 1磅=約454g<br> 1両=約38g</p></body></html>