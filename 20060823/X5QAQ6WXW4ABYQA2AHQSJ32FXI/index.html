<html><header><meta charset="utf-8"><title>美女櫥房：開心價StellaMcCartney冇理由唔搶</title></header><body><h1>美女櫥房：開心價StellaMcCartney冇理由唔搶</h1><p>為咗令到更多凡夫俗子都可以成為自己的子民，好多名牌設計師都會搞副線或者同其他大眾品牌搞合作，價錢亦由平民止步價變成大眾開心價，StellaMcCartney就係其中一名代表人物。自05年開始搭上運動品牌adidas推出adidasbyStellaMcCartney之後，當中各款女裝運動服飾都注入咗Stella姐的設計靈魂，functional的運動裝變成fashionableitems，各位姊妹再搵唔到唔買的理由。<br><br>記者：黃藹瑩　攝影：何家亮<br>Model:Bess（Starzpeople）&#13;</p><p>今季adidasbyStellaMcCartney系列共有Gym、Running、Tennis同WinterSports4個不同系列，實用的concept上再配以女性化及trendy的元素，去運動時當然夠實用，咁靚唔着去街亦好嘥。</p><p>少女味濃
</p><p>adidasbyStellaMcCartney之所以受歡迎，勁女性化的設計功不可沒，平時着出街都一樣可以把你的女人味表露無遺。</p><p>型格至上
</p><p>邊個話着全身運動look一定好老土？窄腳褲襯boots今季繼續興，而銀色都係今季的大熱顏色，是但一樣擺上身都夠型。</p><p>層次感豐
</p><p>adidasbyStellaMcCartney勝在有多個不同系列，而且外套都以短身為主，玩layering啱晒。</p><p>adidasbyStellaMcCartney簡介
</p><p>2004年設計師StellaMcCartney跟adidas正式合作，05年推出首個adidasbyStellaMcCartney系列，中價價錢、女性化的運動服飾及採用的柔和色系令其大受歡迎。今次06秋冬已是雙方合作的第4個運動女裝系列，今季除咗首次增加冬季運動系列（WinterSports）之外，亦以愛斯基摩人的生活為創作主題，相信立即令冬季戶外活動的吸引力提升。</p><p>（a）adidasOriginals（25042186）<br> 銅鑼灣京士頓街6號B舖<br> （c）att.@Rise（23688439）<br> 尖沙嘴利時商業大廈4樓403-4號舖<br> （n）NI-JI...LADIES（28816927）<br> 銅鑼灣金百利160號舖<br> （i）iNG（28826289）<br> 銅鑼灣金百利217號舖<br> （2）2068（29447862）<br> 銅鑼灣金百利250號舖</p></body></html>