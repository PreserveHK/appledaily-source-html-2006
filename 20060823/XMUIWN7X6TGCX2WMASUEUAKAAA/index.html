<html><header><meta charset="utf-8"><title>妙計平買Birkenstock上網夠款</title></header><body><h1>妙計平買Birkenstock上網夠款</h1><p>如果Converse係最多人着嘅白飯魚，咁Birkenstock就係最多人着嘅涼鞋喇。無他，鬼叫Birkenstock款式多、顏色靚、易襯又方便咩，一着就可以出門口，綁鞋帶都慳番；加埋結合人體工學製造嘅軟木鞋底，Shopping幾耐都唔怕攰，間接促進本港經濟呀！真係要多謝Birkenstock將街坊必備嘅人字拖發揚光大。今個夏天Birkenstock頻頻推出新款，但睇嚟都係唔夠Basic款爭，而且一眾女生爆畀筆者知，上網買款多款又夠！<br><br>記者：蘇振鵬　<br>攝影：伍慶泉、陳盛臣</p><p>問題：你對Birkenstock點嚟？仲會唔會買Birkenstock？</p><p>衫：agnesb.唔記得幾錢<br> 褲：購自旺角$100幾<br> 戒指：購自銅鑼灣唔記得幾錢<br> 腰帶：Abercrombie&amp;Fitch約$200<br> 袋：購自銅鑼灣$990<br> 鞋：Birkenstock$500幾</p><p>答：「我喺德國嘅網站訂番嚟！上面咩款都有，仲有啲款喺香港未見過㖭，雖然要畀郵費，但計落都平啲。我訂咗對拖鞋款囉，但未運到嚟！」</p><p>Aries	21歲</p><p>衫：TommyHilfiger$300幾<br> 褲：購自沙田$100幾<br> 袋：LV$6,000幾<br> 鞋：Birkenstock$400幾</p><p>答：「我得1對Birkenstock咋，喺專門店買嘅。嚟緊都會再買多對，會揀有Pattern同埋Colourful啲嘅。」</p><p>Alice	20歲</p><p>衫：2%唔記得幾錢<br> 褲：購自銅鑼灣唔記得幾錢<br> 手錶：PaulFrank$700幾<br> 銀包：VivienneWestwood$700幾<br> 鞋：Birkenstock$400幾</p><p>答：「喺專門店買㗎！計埋呢對屋企有兩對。未打算買多對呀，睇啱先啦。」</p><p>Iris	16歲</p><p>衫：TommyHilfiger$300幾<br> 裙：購自旺角唔記得幾錢<br> 袋：Gucci$3,600<br> 鞋：Birkenstock$300幾</p><p>答：「着緊呢對喺專門店買嘅。但以前就喺德國網站訂過，仲訂咗3對㖭！都會想買多對，但遲吓先啦。」</p><p>Maggie	17歲</p><p>衫：SuperLover購自日本$300幾<br> 褲：2%$300幾<br> 手錶：adidas$300幾<br> 袋：BeamsBoy$800幾<br> 鞋：Birkenstock$300幾</p><p>答：「我喺網上買㗎，朋友幫手代訂，咪試吓囉。最初都驚驚哋，但又冇事喎！我屋企仲有對金色嘅。遲啲想買番對深色密頭！」</p><p>Wing　15歲</p><p>衫：購自旺角約$60<br> 褲：Levi's501$400幾<br> 手錶：BeamsBoy$450<br> 腰帶：TommyHilfiger$200幾<br> 袋：AlvieroMartini$1,000幾<br> 鞋：Birkenstock購自台灣$300幾</p><p>答：「我之前去台灣旅行嗰時買㗎！嗰次買咗兩對人字拖款，比香港平少少。遲啲會買多對遮腳趾款，冬天時着。」</p><p>Lam	17歲</p><p>服裝：Bossini（外套）唔記得幾錢、K2（衫）$100幾<br> 褲：購自太子唔記得幾錢<br> 袋：agnesb.$1,000幾<br> 耳環：朋友送<br> 鞋：Birkenstock$400幾</p><p>答：「我喺專門店買囉！屋企有兩對呀。我想買多對粉紅色，都係拖鞋款，條帶係Ｙ字形嘅。」</p><p>外國的Birkenstock特別靚？
</p><p>台灣係唔少香港人買Birkenstock嘅熱點，當地購買Birke十分方便，除了專門店，位於各捷運站的購物商場中亦有售。價錢並非平很多，但就有連香港和網上也訂不到的款式。亦有唔少人會去德國網訂購，較受歡迎的有以下兩個：www.sandalsworld.com、www.tobiasmayer.com。它們提供9折訂購新款Birkenstock，仲會有特定款式Sale，加上訂購4對或以上就唔使收Shipping費，所以好抵。但要注意，Size方面會和香港有啲出入，不要死跟Birkenstock的Size買，還要留意英美鞋碼至好。
</p></body></html>