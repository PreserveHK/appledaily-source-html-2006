<html><header><meta charset="utf-8"><title>估吓我係邊個？</title></header><body><h1>估吓我係邊個？</h1><p>噚日中石油嘅業績會上，總裁蔣潔敏忽然以手遮臉，唔通冇臉見人？點會呀，中石油中期純利大增，成績彪炳，仲勁過滙豐，蔣總交足晒功課。只係做得狀元，就梗會引嚟唔少傳媒採訪，咁啲閃光燈太多，搞到平時言行謹慎嘅蔣總，都忍唔住做出咗呢個「睇我唔度！睇我唔度！」嘅趣怪動作。<br> 李潤芳攝</p></body></html>