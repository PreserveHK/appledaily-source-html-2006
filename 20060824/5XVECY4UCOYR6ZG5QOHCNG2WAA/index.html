<html><header><meta charset="utf-8"><title>新聞資訊研究組<br>醫生：食假煙可即時攞命</title></header><body><h1>新聞資訊研究組<br>醫生：食假煙可即時攞命</h1><p>吸煙危害健康，食假煙更可即時「攞命」。內地不法分子除了用下等煙草製造假煙外，還會加入硫磺及砒霜等物質，令香煙更有「煙味」；香煙的濾嘴亦可能由被污染廢棄的衞生棉製造。<br> 香港吸煙與健康委員會成員勞永樂警告，吸食假煙可令人即時喪命：「假煙用嘅已經係致癌物質，尼古丁亦都會致癌，所以致癌嘅風險就一定會大好多。同埋某啲人食咗呢啲假煙，可能出現急性肺水腫同急性哮喘，分分鐘一兩個鐘頭就攞你命，所以食煙後氣好促、呼吸困難同吐好多有白泡嘅痰，就要睇醫生。」<br> 勞永樂又說，不要以為假煙煙草含量少，就可以減少尼古丁的吸入量，影響會細一點：「即使入面淨係得報紙碎同麻繩都好，你食呢啲煙咪吸晒燃燒嘅廢氣囉，加上由於燃燒溫度低，好易產生二噁英，咁就等如直接吸致癌物質入肚，仲危險。」</p></body></html>