<html><header><meta charset="utf-8"><title>好友FW　CELINE暗盤1折
</title></header><body><h1>好友FW　CELINE暗盤1折
</h1><p>暑假尾段，所有店舖嘅春夏清貨大減價都進入尾聲，可以執到平靚正貨品嘅機會都十分渺茫。諗住可以畀銀包休息一下之際，竟然收到朋友的一個FWEmail。天呀！竟然係Spring-Summer2006CELINESampleSale，仲話所有貨品低至1折，包括衫、手袋、飾物同鞋。雖然係Sample啫，但如果1折價錢買到心頭好點計都有着數啦，更何況好多店舖嘅減價貨都係Display嚟㗎，有個咁大嘅藉口點可以唔去搶貨呀！不過，通常收到FWMail嘅都係行內記者，所以第一日清貨都只限記者同職員，第二日就寫住可以同埋朋友、屋企人，記住即刻打畀你啲傳媒朋友搵吓着數喇！貨品款式、數量多唔多都係未知數，但既然咁抵，我都即刻FW畀朋友，唔知你係咪下一個呢？
</p><p>時間：8月24日10:30am-2:00pm（只限職員及記者），3:00pm-7:00pm（只限LVMH職員）；8月25日10:30am-2:00pm，3:00pm-7:00pm<br> 地點：CELINEConferenceRoom<br> （鰂魚涌太古坊太古工商業中心多盛大廈20樓）</p></body></html>