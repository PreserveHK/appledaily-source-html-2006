<html><header><meta charset="utf-8"><title>竹中直人神態似怪獸</title></header><body><h1>竹中直人神態似怪獸</h1><p>韓國電影《韓流怪嚇》最近喺當地上映，據知總入場人數已超過1,100萬人次，導演奉俊昊近排四出到海外宣傳，實行乘勝追擊。佢日前接受日本傳媒訪問時，竟然話電影入面隻怪物嘅靈感，部份係嚟自日本男星竹中直人喎，不過佢即時補充話只係用咗佢嘅動作同神態，而唔係個樣。唔知竹中聽到呢番話會有乜嘢反應呢？</p></body></html>