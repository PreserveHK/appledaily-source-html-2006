<html><header><meta charset="utf-8"><title>SPEED機仔殺價搶客</title></header><body><h1>SPEED機仔殺價搶客</h1><p>SPEED喺腦場一向有唔少鍾情客，事關普遍產品賣價定得較平，產品功能亦以賣大包形式搶客，甚得玩家歡心。而SPEED最新推出嘅呢款GL140，更係撒手鐧，以一千蚊有找嘅價錢，就可以買到具千二萬像素嘅DC仔，相信淨係呢點已經好夠吸引力！雖然千二萬像素其實係由插值而嚟（有效像素為500萬），不過睇埋機身其他規格亦算吸引；2.4"屏幕，喺平價機仔嚟講算幾大，配合方便好用嘅全自動拍攝模式，基本上唔使點搞就可以影到滿意靚相。若然想對拍攝環境增加靈活性，亦有遠攝同近景模式選擇。實際試用過，感覺上開機同反應都算迅速，絕對係腦場近排至出位之選。<br>記者：許福合<br>規格：500萬像素、2.4"屏幕、SD卡槽，86g重</p><p>查詢：Fineup<br> 電話：23611295</p></body></html>