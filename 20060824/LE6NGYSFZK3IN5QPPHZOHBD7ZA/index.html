<html><header><meta charset="utf-8"><title>美女櫥房：DaDaGirlｘChocolateRain合夥尋寶</title></header><body><h1>美女櫥房：DaDaGirlｘChocolateRain合夥尋寶</h1><p>本地創作也會執到寶！售賣少女時裝嘅DaDa及獨特頸鏈飾物嘅ChocolateRain今勻惺惺相惜，交叉合作為各自品牌加入新元素。雙方首次交叉十足今次主題《Adventure》，籌備半年的探險旅程，將DaDaGirl同ChocolateRain嘅小娃娃Fatina齊齊幻化成今趟旅程的女主角，設計出一系列不同款式的限量版衣履飾物。<br><br>記者：許維雅　攝影：陳盛臣　<br>Model：Sandra@PureModels</p><p>Casual尋寶</p><p>今次Crossover以探險作主題，設計出三個系列嘅衣物。第一個系列以Casual為主調，有PoloTee及T-shirt，上面印有DaDaGirl同Fatina嘅尋寶圖案。最方便嘅襯法當然係着條三個骨運動褲，加條長頸鏈就可以出發。想變斯文啲，同一件PoloTee換條半截閃裙，加個襟章，照樣可以少女得起。<br> <br> 米白色PoloTee$490/a<br> 黑色三個骨運動褲$299/a<br> 藍白間圓頭鞋$490/a<br> 黑底白波點頭巾$29/a<br> 頸鏈$450/b<br> 白色手挽袋$295/a</p><p>水手探險</p><p>話明以探險做主題，又點少得海盜味濃嘅水手橫間衣物？第二個系列有黑白橫間連身短裙，對腳又長又靚嘅可以就咁着，對腳唔夠靚則可以加對Leggings遮一遮。這個系列當然唔少得ChocolateRain嘅強項飾物，幾條Crossover出嚟嘅頸鏈長度足以變身成腰鏈，呢類連身短裙配腰鏈就最好睇。如果怕對腳肥，換條四個骨牛仔褲加條粗Belt就乜腳形都啱着啦！<br> <br> 黑白間有帽連身短裙$590/a<br> 黑色涼鞋$490/a<br> 頸鏈/腰鏈$450/b<br> 紅白間水手布袋$390/a<br> 黑底白波點頭巾$29/a</p><p>拆着套裝</p><p>最後一個系列有較斯文設計嘅套裝、波點背心，雖然款式係較難配襯嘅蝦肉色潑墨圖案，但只要盡量襯番一啲沉色嘅衣物就搞掂。好似蝦肉色半截裙可以配深色簡單圖案背心，蝦肉色短身外套襯沉色淨色上衣，除咗可以全套着之外，改襯牛仔褲都方便易襯。<br> <br> 墨綠色波點橫間背心$395/a<br> 蝦肉色潑墨圖案半截裙$890/a<br> 海盜圖案高踭鞋$590/a<br> 灰色布頭巾$29/a<br> 金色水手斜孭袋$450/a<br> 頸鏈$450/a</p><p>Crossover的好與壞<br>DaDa設計師Celia</p><p>Celia喜歡與路線不同嘅本地設計師合作，覺得將兩個不同的風格設計融為一體，結晶品一定有新火花。今次由Prudence所畫的主題圖案公仔就令Celia讚不絕口，令佢覺得每次合作都可互相學習。但由於大家太忙，兩個Designer嘅時間遷就竟成為Crossover嘅最大難題。
</p><p>ChocolateRain設計師Prudence
</p><p>本身兩家風格唔同，令Prudence喺設計上帶嚟唔少新元素，擴闊咗設計上嘅想法。但Prudence覺得Crossover都有一定困難，就係喺設計過程中要顧及對方嘅Idea，偶然都有火爆場面出現，情形就如今次主題──係一個探險旅程，最後成功與否、尋唔尋到寶要最後一刻先知道。</p><p>ShopList：
</p><p>a/DaDa（28901708）<br> 銅鑼灣名店廊FashionIslandF-13A號舖<br> b/ChocolateRain（29758318）<br> 中環蘇豪史丹頓街34B地下A號舖<br> c/Kitsch（31128409）<br> 尖沙嘴利時商業大廈4樓413號舖<br> d/JA:2K（28817148）<br> 銅鑼灣地帶1樓102號舖<br> e/2068（29447886）<br> 銅鑼灣金百利商場UG836號舖<br> f/Unique（25043389）<br> 銅鑼灣地帶1樓166號舖</p></body></html>