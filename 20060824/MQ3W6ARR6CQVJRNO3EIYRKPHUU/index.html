<html><header><meta charset="utf-8"><title>RinspeedAdvantageRone環保跑車　有機廢料代替電油</title></header><body><h1>RinspeedAdvantageRone環保跑車　有機廢料代替電油</h1><p>好記得以前睇《回到未來》，結局時白頭博士發明嗰架戰車，所用嘅燃料已經發展到去可以將垃圾轉化為燃料，以前一直覺得無可能，但最近上網見到Rinspeed又發明咗架新跑車，呢架叫AdvantageRone嘅概念跑車，所用嘅燃料居然係由一啲有機廢料製成，夠晒環保。咪以為用環保料架車猛極有限，佢擁有一副1,800c.c.直4引擎，馬力有120匹，0-62km/h六秒都唔使，最厲害嘅係佢係全球唯一一部最矮(97cm)又係用Biofuel燃料嘅跑車，你話巴閉唔巴閉先?</p><p>隨速度升降駕駛艙</p><p>AdvantageRone根據空氣動力學設計，車身兩邊加上鯊魚鰓式的空氣入口，讓大量空氣吹入。此外，為減低高速時產生的風阻，駕駛艙可根據車速作出高低變化，當車速去到75km/h時，駕駛艙會自動降低30cm，另外，為令司機更易泊位，倒後鏡位置還特別加裝了3個鏡頭，鏡頭可即時將拍得的畫面直播入駕駛艙嘅LCD芒，睇住泊，一目了然。<br> 記者：黃婉冰</p></body></html>