<html><header><meta charset="utf-8"><title>苦練舞技跳爛腳趾<br>胡琳水中拉丁晒S身材</title></header><body><h1>苦練舞技跳爛腳趾<br>胡琳水中拉丁晒S身材</h1><p>樂壇新人胡琳除了唱爵士樂了得外，更是拉丁舞能手，曾得過不少獎項。為學好拉丁舞，她試過跳到腳趾公流血，若不是當了歌手，她一定會繼續苦練，成為一名拉丁舞后。日前她到沙灘演繹一場「夏日拉丁舞」，一展婀娜多姿的舞技之餘，更大晒弗到漏的身形。</p><p>新人胡琳憑唱爵士樂曲而為人認識，早前已經推出一張翻唱經典英文爵士樂曲的專輯，期望能在樂壇殺出一條血路。為了令更多聽眾認識她的音樂，胡琳早前自資近10萬舉行首個miniconcert，演唱多首爵士樂曲，不過原來她除了熱愛爵士樂外，也喜愛跳拉丁舞。</p><p>腳底起繭</p><p>其實胡琳是一位拉丁舞能手，在紐約讀書時學過三年拉丁舞，並與男拍檔參加比賽，贏得不少獎項。日前她就到銀線灣海邊示範，在沙灘演繹自創的夏日拉丁舞姿，雖然當日天氣炎熱，但她仍落力表演，更大談跳拉丁舞的好壞處。<br> 胡琳說：「以前我日日起碼跳兩個鐘，就算係練習，都要着住高踭鞋跳，唔係就會俾老師鬧，所以好多時都會跳到隻腳爛晒，有次試過跳跳吓見到腳趾公流血，搞到同學仔望住我，嗰刻真係幾尷尬，又因為跳得太多搞到腳板底起晒繭，不過跳舞嘅好處就係可以喼弗，成個身形仲好有線條美，冇晒byebye肉。」&#13;</p><p>專注唱歌</p><p>不過胡琳來港當歌手後，卻將拉丁舞本領擱置一旁，她說：「因為喺香港未搵到拍檔，所以冇得跳，而且我𠵱家想專注唱歌先，其實我唔做歌手嘅話，我估會繼續跳舞，做一個全職舞者。」<br> 採訪：駱華齡　攝影：葉君海</p></body></html>