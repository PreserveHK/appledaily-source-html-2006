<html><header><meta charset="utf-8"><title>關你車事：NissanLafestaRider極速買餸</title></header><body><h1>關你車事：NissanLafestaRider極速買餸</h1><p>型仔師奶Chimpy劈車去買餸，<br>又要趕去湊放學，<br>點知中途遇上飛仔撩鬥車，<br>師奶惟有谷盡LafestaRider……<br>Movingatthespeedonlife,sheisboundto……<br><br>Cast:LafestaRider<br>Chimpy<br>Director:Dennis<br>Photographer:何家亮</p><p>「天氣好，揸部香港罕有嘅Autech改裝KitNissanLafesta去威先！」</p><p>去到燈位，隔籬車個金毛飛想撩鬥車……唔好蝦我係師奶……</p><p>16吋電鍍胎軨搭跑車懸掛，贏硬。</p><p>部車反應快，踩深些少油門，速度即刻往上飆。</p><p>「喂，Chimpy，快啲嚟筲箕灣街市，呢度好多平嘢賣呀！」<br> 「得、得、得，陳太，飛緊車過嚟。」</p><p>zzzzz．．．</p><p>頂，乜真係咁多人？好在Lafesta有左右雙趟門，俾人頂住，兩邊面落車都仲得。</p><p>我呢部車表面係家庭車，但其實係Autech跑車版，最特別係軚盤有碳纖裝飾。</p><p>座椅係布藝料，司機位仲有埋手枕，但……點解無電控調校呢？</p><p>老公，買餐好餸煮畀你食，之後用個巨型天窗曬月光。</p><p>「喂，學校？弊，我買嘢買到無睇時間……即刻到。」</p><p>呼，好在趕到，快快手霸個位泊車，摺定中排大椅畀阿仔先，記得拎埋銀包手袋。</p><p>阿仔，阿媽嚟緊。</p><p>NissanLafestaRider規格</p><p>引擎：1,997c.c.直4DOHC<br> 馬力：137ps/5,200rpm<br> 扭力：20.4kgm/4,400rpm<br> 傳動：CVT無段變速自動波，前輪驅動<br> 車輛提供：AutoGallery（28388187）<br> 售價：$198,000起</p></body></html>