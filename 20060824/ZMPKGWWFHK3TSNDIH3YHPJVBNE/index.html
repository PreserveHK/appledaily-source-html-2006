<html><header><meta charset="utf-8"><title>陳慧琳兩年內不嫁</title></header><body><h1>陳慧琳兩年內不嫁</h1><p>陳慧琳（Kelly）噚日去商台宣傳佢將於聽日推出嘅新碟，佢話早前出海拍唱片封套，雖然冇着三點式泳衣，但原來佢係有着泳衣嘅，佢話：「我其實係有着泳衣影相，只係着喺件衫入面。」對於有報道指Kelly遲遲唔肯結婚，搞到男友要向陳爸爸訴苦，Kelly否認此事，不過就話兩年內都唔會結婚，佢話：「今年我好忙，出年又要專心做演唱會。」</p></body></html>