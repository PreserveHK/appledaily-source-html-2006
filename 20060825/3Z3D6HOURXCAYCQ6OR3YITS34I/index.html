<html><header><meta charset="utf-8"><title>唔睇唔舒服：情迷高踭鞋　醒你避痛大法</title></header><body><h1>唔睇唔舒服：情迷高踭鞋　醒你避痛大法</h1><p>筆者細個時着媽咪對高踭鞋，行路「咯咯聲」，覺得好新奇；到大個先知，原來高踭鞋係女士扮靚必備嘅指定鞋履。又係嘅，着咗高踭鞋之後條腿靚啲、人又高啲，仲會多啲雄性動物昅喎！所以呢，今個秋冬，高踭鞋將繼續大熱，而且冇3吋高唔着、飛走踢死人嘅尖頭而改興圓頭、兼夾殘殘哋爛爛哋先夠Hit。之但係，着高踭鞋嘅痛楚同生BB或姨媽到一樣，男士永遠冇可能知，所以筆者走訪街頭，即管問吓街頭各位女士有咩方法可以着得舒服啲？<br>記者：蘇振鵬<br>攝影：陳盛臣、林栢鈞、楊錦文、蘇振鵬</p><p>問題：點樣着高踭鞋先至冇咁痛？</p><p>Natalie	（19歲）</p><p>衫：Zara$300<br> 褲：Zara$200<br> 腰帶：購自銀座$200<br> 袋：PedderRed$900<br> 鞋：購自摩登姑娘$300<br> <br> 答：「一開始買高踭鞋時，唔好買咁高，同埋貼膠布落對鞋度，等對腳適應咗一輪先再試高啲。記住唔好一開始就着斗零踭呀，會好痛㗎！我就試過喇。」</p><p>Connie	（18歲）</p><p>衫：購自銅鑼灣地帶朋友送<br> 電話繩：Gucci$900幾<br> 袋：Gucci$3,000幾<br> 戒指：i.tMickeyMouse$200幾<br> 手錶：JC$1,500<br> 褲：購自太子$300幾<br> 鞋：朋友送（蝴蝶結自行加工）<br> <br> 答：「買嘅時候就番自己高度啦，唔好太高。」</p><p>Celina	（18歲）</p><p>帽：Subcrew朋友送<br> 衫：購自東角Laforet$140<br> 袋：購自i.t$690<br> 裙：購自日本$200幾<br> 鞋：購自東角Laforet$100<br> <br> 答：「我聽朋友話出街前用鉛筆刮吓內櫳條邊，整鬆啲，咁着落會冇咁刮腳。」</p><p>Virginia	（16歲）</p><p>衫：購自銅鑼灣$100<br> 袋：購自銅鑼灣唔記得幾錢<br> 銀包：LV朋友送<br> 褲：購自銀座$200幾<br> 鞋：購自金百利$200<br> <br> 答：「揼吓對鞋包住腳踝嗰個位，就會軟熟啲舒服啲。」</p><p>Mabel	（18歲）</p><p>眼鏡：AnnaSui$1,800<br> 衫：購自銅鑼灣$250<br> 頸鏈：購自葵芳$100<br> 手錶：購自朗豪坊$200幾<br> 袋：LV媽咪送<br> 褲：購自銅鑼灣$200<br> 鞋：購自銅鑼灣$300<br> <br> 答：「加鞋墊落去啦，咁就會軟啲對腳就冇屈得咁辛苦。」</p><p>Meeco	（20歲）</p><p>衫：購自銅鑼灣唔記得幾錢<br> 耳環：購自銅鑼灣$50幾<br> 頸鏈：ChristianDior朋友送<br> 腰帶：JuiceCouture唔記得幾錢<br> 褲：購自銅鑼灣$500幾<br> 鞋：購自銅鑼灣唔記得幾錢<br> <br> 答：「黐膠布落隻鞋邊位囉，行多幾次冇咁痛㗎喇！」</p><p>Quin	（16歲）</p><p>衫：Zara$175<br> 頸鏈：Tiffany＆Co.$1,800<br> 手鏈：Tiffany&amp;Co.$2,150<br> 袋：agnesb$990<br> 手錶：Seiko$800<br> 褲：購自i.t唔記得幾錢<br> 鞋：LeSauda唔記得幾錢<br> <br> 答：「我會貼膠布落隻腳度。」</p></body></html>