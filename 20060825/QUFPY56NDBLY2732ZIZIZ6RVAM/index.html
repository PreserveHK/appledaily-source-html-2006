<html><header><meta charset="utf-8"><title>展覽掃貨：電腦節今日開鑼　再掃筍貨</title></header><body><h1>展覽掃貨：電腦節今日開鑼　再掃筍貨</h1><p>每年暑假，屬電腦界一大盛事嘅香港電腦通訊節今日正式開鑼！今年毋須再日曬雨淋企街掃貨，改為舒舒服服咁喺會展歎住冷氣睇最新產品，噚日介紹過兩款抵玩筍貨，今日再推介多兩款精選產品畀大家。<br>記者：許福合</p><p>E61音樂手機</p><p>曾經得過德國設計大獎嘅BenQ-SiemensE61手機，亦於會場提供優惠價發售，街價$1,280，走到會場購買，就只要$1,080，平咗兩嚿水，仲會送埋1枚電池及充電器。講番E61本身，機身顏色「撞」得靚之餘，功能亦都好齊全，尤其MP3功能，一隻手指就可以搞點晒，又可以加埋歌詞玩KTV！<br> 攤位：Q61<br> 優惠價：$1,080（送1枚電池及充電器）</p><p>1GBMV5六百有找</p><p>不只記憶卡愈來愈平，連高容量MP3機亦都愈來愈抵玩，呢款SPEEDMV6，本身已有經有個1.5"OLED，可播放MP3同WMA，現場會有1GB同2GB版本發售，1GB賣$590，2GB亦只係$790，計吓數，可能買2GB版會重抵玩！另外現場購買會多送一個原價$98摺合式喇叭，配合MV5一齊用，就好似多部流動Hi-Fi！<br> 展位：P35、P37<br> 優惠價：$590（1GB）/$790（2GB）</p><p>香港電腦通訊節2006</p><p>日期：8月25日至28日（首天只招待業內人士）<br> 時間：上午9時至晚上10時（28日提早至下午6時閉幕）<br> 地點：香港會議展覽中心一號展覽廳<br> 費用：$20</p></body></html>