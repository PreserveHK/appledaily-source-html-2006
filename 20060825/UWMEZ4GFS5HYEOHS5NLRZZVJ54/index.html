<html><header><meta charset="utf-8"><title>印度有間「希特拉」餐廳</title></header><body><h1>印度有間「希特拉」餐廳</h1><p>印度孟買上周有間新餐廳開張，唔單止門口掛起大大張納粹魔頭希特拉嘅海報，而且餐廳個名仲叫做「Hitler'sCross」，令到當地嘅猶太人非常火滾話好hurt。餐廳老闆日前拆咗海報，但堅持唔改名，仲話「啲顧客都冇投訴，佢哋覺得好得意喎」。更麻木不仁嘅係，佢竟然自比希魔：「正如希特拉想征服世界，我都希望喺本區餐飲業稱王！」<br> 英國廣播公司</p></body></html>