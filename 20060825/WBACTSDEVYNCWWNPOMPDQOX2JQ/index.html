<html><header><meta charset="utf-8"><title>出席名牌活動一味講錢<br>Kelly唔憂嫁撲水行善</title></header><body><h1>出席名牌活動一味講錢<br>Kelly唔憂嫁撲水行善</h1><p>陳慧琳（Kelly）前晚出席時裝品牌Daks在金鐘店舉行的時裝騷，品牌捐贈30萬元予Kelly旗下的助學基金，她表示以後選擇與名牌合作，也希望對方能慷慨捐錢。再被問到婚期，Kelly表示最快都是5年後的事。
</p><p>有悠久歷史的英國時裝品牌Daks位於金鐘太古廣場的店舖裝修後重開，前晚舉行06秋冬時裝騷並請來陳慧琳擔任剪綵嘉賓。</p><p>向50年代致敬</p><p>這個全新秋冬系列，日夜裝均有強烈特色，日裝方面保留着品牌的英倫傳統，向鄉郊情懷致敬。服裝糅合貴族與運動服味道，輪廓呈現50年代的風采，當中英姿颯爽的有漏斗形三個骨袖上衣、燈芯絨燈籠褲等；較為女性化的項目則有高腰Aline百褶裙，又有於服裝上加強details如不規則的袋口，晚裝則走簡潔風格，不乏大量不同長度的黑色裙子。<br> Kelly分別以Daks傳統格仔服及黑色裙示人，大會捐出30萬元予其兒童助學基金，她說：「我希望以後出席呢類名牌活動，對方都好似今次咁慷慨捐錢就好嘞。」假如品牌不捐錢，她是否不會出席活動？她說：「都係㗎。」將出新碟的她被問到近期未見接拍新戲，她說：「我𠵱家揀戲會精挑細選。」&#13;</p><p>婚期真真假假</p><p>最近有雜誌報道指Kelly男友Alex早前與父親晚飯時，言談間透露今年未能與Kelly拉埋天窗，昨日Kelly於九龍城廣場出席卡拉OK慈善馬拉松活動時表示暫時未有結婚打算，她說：「係你哋成日問我幾時結，我從來都冇諗過，最快都係5年後嘅事，下次我叫男友出街食飯唔好講嘢，費事俾人偷聽呀。」<br> 此外，有網友指Kelly新大碟封面及MV抄襲日本天后濱崎步，對此她只表示就算抄襲都不會抄濱崎步的造型，她說：「佢太多fans啦，一抄就會俾人睇得出啦，而且佢隻碟啲衫靚過我嗰啲好多。」對於鍾欣桐於更衣室被偷拍一事，Kelly笑言會紋上胸圍及內褲，甚至考慮更衣時不脫打底衫。<br> 採訪：GeneNg、FredaLee<br> 攝影：ChenWaiOn</p></body></html>