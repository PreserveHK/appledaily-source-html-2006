<html><header><meta charset="utf-8"><title>八卦風：LexusRX350　未出牌平4萬</title></header><body><h1>八卦風：LexusRX350　未出牌平4萬</h1><p>一早同你哋講咗，話超值嘅Offer好搶手兼好快額滿即止㗎啦，好似上星期咁，Lexus代理推出咗極少量SC430DemoCar，以高達12萬嘅優惠價錢招徠，唔到一個上晝就賣晒，巴閉巴閉！<br>正當我諗住佢哋今個星期會「收手」之際，點知又收到風，話RX350將會成為今個星期大優惠嘅主角。呢批未曾出牌兼超低咪數嘅RX350DemoCar，原價係$434,985，但今個星期六、日，卻會有高達$40,000嘅優惠。車上設備應有盡有，甚麼高級皮椅、恒溫冷氣都有齊，但最正我都覺得係套MarkLevinson高級音響連11具揚聲器，用嚟喺車上面聽Rock或者Classical都無問題。有興趣嘅你，唔該今次真係要行快步。<br>記者、攝影：鄭達基<br>查詢：皇冠汽車（25119430）</p></body></html>