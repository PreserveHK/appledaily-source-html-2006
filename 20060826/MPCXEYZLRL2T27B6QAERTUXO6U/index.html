<html><header><meta charset="utf-8"><title>澳洲女兵隆胸可開公數</title></header><body><h1>澳洲女兵隆胸可開公數</h1><p>想隆胸？當兵啦！想隆鼻？當兵啦！拉面皮？——當—兵—啦！絕對唔係講笑，澳洲國防政策寫到明，軍中各級人員可以用公費做整形手術，當地報章就訪問咗黃金海岸一個整形醫生，佢話淨係舊年已同六個軍人做過手術；有個伙頭將軍啱啱整咗個鼻，亦有唔少女兵以情緒低落影響工作為由，做隆胸手術。國防部長納爾遜大為緊張，已下令徹查。<br> 美聯社</p></body></html>