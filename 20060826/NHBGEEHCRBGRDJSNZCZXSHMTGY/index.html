<html><header><meta charset="utf-8"><title>照飲高糖份綠茶</title></header><body><h1>照飲高糖份綠茶</h1><p>記唔記得呀，前排有報道話某低糖綠茶糖份分分鐘高過一罐汽水，聽到呢個消息，我諗除咗以為飲綠茶就唔怕肥嘅靚女要扣喉外，一般人見到綠茶以後都會怕怕，點知大把網友話照飲喎，點解？網友HSW簡單直接︰「唔會啦，想飲既（嘅）時候就點都會飲。」Coker思路清晰好淡定︰「一向無飲佢話果（嗰）幾隻……」蜜瓜奶昔就唔多信︰「唔會，都不知有沒有根據的。」調查由消委會做，咁都無根據？驚死一族都有意見喎，AndyKitty話︰「……睇完篇NEWS之後，而（𠵱）家已經轉咗飲烏龍茶……」計我話，飲得太多加工飲品都有損健康，自己沖茶飲，就一定唔肥喇。</p><p>網址︰ http://www9.discuss.com.hk/viewthread.php?tid=2088026&amp;extra=page%3D1 </p></body></html>