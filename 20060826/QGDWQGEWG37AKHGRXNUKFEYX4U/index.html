<html><header><meta charset="utf-8"><title>忽發奇想：友情是足球原動力 - 馮嘉奇</title></header><body><h1>忽發奇想：友情是足球原動力 - 馮嘉奇</h1><p>季前的地獄式練習，一萬個厲害，烈日當空的晨操午練，簡直如臨大敵，各人都十分認真，能夠同一班對足球充滿憧憬的年輕人練習，感覺好似回到過去，各人踢波嘅原動力，並非為了金錢或虛名，而係尋找足球真正樂趣，發揮友情，享受好朋友在互勉中爭取勝利的喜悅！<br> 冇錯，球隊中最可貴的是隊員之間嘅友情，彼此的信任和體諒是球隊的成功關鍵，就算係輸波，大家都毋須垂頭喪氣地離開更衣室，因為真正嘅隊友會互相扶持，好快就可以重拾信心，呢個就叫做「士氣」！</p><p>懷念走遍天涯日子</p><p>環球旅程後，體會到城市的現代化令人與人距離愈來愈遠，是因為對金錢、物質和名利的追求令都市人之間變得猜忌，有私心和紛爭；相反，發展中的千里達、巴拉圭和非洲的多哥，人際關係都來得簡單、純真，或者他們對人生的追求，大概不是着眼於名利罷了。<br> 非常懷念跟四小強，走遍無盡天涯的日子。<br> 馮嘉奇<br> 踢出名堂的流浪球員，親身歷盡各國足球風情。</p></body></html>