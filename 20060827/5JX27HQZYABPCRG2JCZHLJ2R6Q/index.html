<html><header><meta charset="utf-8"><title>阿諾鹹豬手官司和解</title></header><body><h1>阿諾鹹豬手官司和解</h1><p>"It'sallconfidential.Buteveryoneseemstobepleased."<br> 「全部都係機密，但人人都似乎皆大歡喜。」<br> <br> 美國加州州長阿諾舒華辛力加（ArnoldSchwarzenegger）被指鹹豬手和誹謗一案，終於庭外和解。英國女記者理查森（AnnaRichardson）前年入稟法院，指控「大隻佬」喺2000年受訪時施祿山之爪揸佢酥胸；2003年阿諾競選加州州長期間，阿諾兩名幕僚指理查森「鼓勵」阿諾「出手」，亦被理查森告誹謗。阿諾為咗唔使到倫敦出庭自辯清白，日前同理查森庭外和解，條款未有公布，理查森嘅律師就話條款令人人皆大歡喜。咁樣阿諾就可以鬆一口氣，專心競選連任啦。<br> 美聯社</p></body></html>