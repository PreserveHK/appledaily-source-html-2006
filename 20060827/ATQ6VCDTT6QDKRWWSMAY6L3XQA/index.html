<html><header><meta charset="utf-8"><title>麥當娜丹麥遭投訴</title></header><body><h1>麥當娜丹麥遭投訴</h1><p>麥當娜（Madonna）個演唱會去到邊都搞到一鑊泡，早前喺莫斯科演出因保安理由，要搬到市郊廢棄嘅機場舉行，前日嘅丹麥演唱會就俾歌迷話呃錢！啲歌迷話個戶外場地大到離晒譜，全場只有兩成觀眾睇到娜姐嘅真身，好多畀咗千幾蚊港紙買飛嘅觀眾，只係睇到火柴人咁大嘅娜姐，成晚要睇住個大銀幕轉播，同睇MV冇分別。</p></body></html>