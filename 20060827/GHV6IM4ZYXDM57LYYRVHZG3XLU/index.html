<html><header><meta charset="utf-8"><title>今日開倉：$5起化妝品開倉平通宇宙</title></header><body><h1>今日開倉：$5起化妝品開倉平通宇宙</h1><p>香港除咗有美食天堂嘅美譽之外，不少外地遊客嚟到香港必掃嘅都一定係化妝品。自由行美女們唔買衫唔買鞋都識得去連鎖式化妝中心走一轉，就知道呢類型化妝連鎖店嘅貨品價錢可謂平通全世界。今次雅施化妝品中心開倉一星期，價錢分分鐘平通全宇宙，唔好講遊客，就連香港靚女都要搶住入貨啦！記者：許維雅<br>攝影：林栢鈞、黃子偉<br>Model：Cody&amp;Rachel@PureModels</p><p>$5香水平通街</p><p>今次開倉貨大致分三類，包括香水、護膚品同化妝品，當中以香水最多最抵買。好似BENETTON15ml香水$5一支，男女裝有齊，香味不錯，細細支放喺袋，出街香汗淋漓都隨時有香水用。另一至筍推介當然係ANNASUILove香水，香味濃度啱啱好，50ml都係$128，記者自己都忍唔住搶先買咗一支。最後必搶當然係限量100支嘅BVLGARIEauFraiche香水，味道清清哋，$58/50ml，今次輪到編輯見到即搶。<br> <br> （左）BENETTONColors香水（女/男）15ml<br> 原價$48<br> 開倉價$5<br> <br> （右）ANNASUILove香水50ml<br> 原價$402<br> 開倉價$128</p><p>其他香水</p><p>BVLGARIEauFraiche香水50ml（限量100件）<br> 原價$430<br> 開倉價$58</p><p>ElizabethArden5thavenue香水15ml	原價$138<br> 開倉價$42</p><p>SalvatoreFerragamoincanto香水30ml<br> 原價$295<br> 開倉價$68</p><p>化妝品斷色供應</p><p>今次開倉中的化妝品款式雖然少，但一樣有好嘢，好似出名又靚又香嘅ANNASUI指甲油只係$19一支，雖然顏色選擇只得三、四款左右，更唔係咩大路搶手顏色，不過淺紫色同灰色都值得一買。其餘ANNASUI胭脂只有一隻CheekColour顏色，而LANEIGE柔滑粉餅就只有1號同2號顏色，真係要啱用至好買。<br> <br> ANNASUI指甲油<br> 原價$190<br> 開倉價$19</p><p>LANEIGE柔滑粉餅SPF24（2款）（限量100件）<br> 原價$245<br> 開倉價$168</p><p>ANNASUI胭脂<br> 原價$180<br> 開倉價$98</p><p>PerfumeGenerics沐浴啫喱500ml（各款）<br> 原價$48<br> 開倉價$9</p><p>護膚品低至3折</p><p>第二批最筍開倉貨就係護膚品，至平至抵推介必定係KOSEWhitist系列，有防曬乳液、美白化妝水及三合一化妝水，買晒成Set都唔使$100，最啱日又美白、夜又美白嘅香港美女。OLAYtotaleffects+多元全效修護霜同L'OREALWhitePerfect深層淨白修護乳霜就較啱一眾媽咪級，價錢低至3折，靚女掃開貨不妨買份禮物𠱁吓媽咪開心。<br> <br> KOSEWhitist防曬乳液SPF50PA++50ml<br> 原價$72<br> 開倉價$29<br> <br> KOSEWhitist美白化妝水160ml<br> 原價$84<br> 開倉價$33.5<br> <br> KOSEWhitist三合一化妝水170ml<br> 原價$72<br> 開倉價$29</p><p>其他護膚品</p><p>DHC淨痘急救暗瘡水15ml<br> 原價$68<br> 開倉價$35</p><p>OLAYtotaleffects+多元全效修護霜SPF1550g<br> 原價$179.9<br> 開倉價$66</p><p>L'OREALWhitePerfect深層淨白修護乳霜（夜霜）50ml<br> 原價$155<br> 開倉價$49</p><p>BIOTHERMAquasourceNonStop保濕水凝霜15ml（限量100件）<br> 原價$98<br> 開倉價$45</p><p>即睇Model揀乜先？</p><p>Rachel諗都冇諗就即刻話：「我最鍾意買香水，𠵱家支支香水都咁抵，真係好難揀！聞過啲味之後，我會買ANNASUILove，至於BENETTON香水都會買定支放喺手袋，$5蚊唔小心都跌咗啦！」</p><p>Cody細心問清問楚之後決定：「ANNASUI嘅胭脂一向都出名好，𠵱家$98就可以買到，好抵！隻色又靚，我又啱用，必買！其實支KOSEWhitist防曬乳液都好抵，$29喺街外買支普通防曬都唔得啦！」</p><p>雅施化粧品中心開倉大減價<br> 日期：今日起至9月3日<br> 地址：旺角西洋菜南街68號地下及閣（23937000）<br> 營業時間：10:30am-12:00mn<br> 沙田廣場L3樓26號舖（26067660）<br> 營業時間：11:30am-9:30pm</p></body></html>