<html><header><meta charset="utf-8"><title>無良媽媽生教索K　待客更豪放<br>另類暑期工少女做伴唱搵快錢</title></header><body><h1>無良媽媽生教索K　待客更豪放<br>另類暑期工少女做伴唱搵快錢</h1><p>【本報訊】暑假將盡，有學生遊學歸來準備開學，亦有女生繼續「另類暑期工」最後衝刺，在色情場所賣身搵快錢。去年7月，警方曾展開大規模掃黃行動，拘捕十多名涉嫌賣淫的中三至中五女生。今年暑假，旺角一家標榜陀地𡃁妹卡拉OK夜總會捲土重來，過去兩個月公然招攬未成年少女當茶舞伴唱女郎，當中有中學女生在金錢引誘下展開暑期伴唱、伴舞生涯，甚至兼營「色情業務」搵快錢，度過不一樣的暑假。　專題組</p><p>天真主動的阿欣一邊劈酒一邊說：　「返工個零月，就發現有無良媽媽生教啲女仔索K（氯胺酮），變身豪放女待客。」<br> 阿欣與阿靜（化名）是記者到旺角登打士街一間色情卡拉OK夜總會「放蛇」接觸的少女，兩位美少女都自稱「夠秤，剛滿18歲」，阿欣天真主動，較文靜的阿靜則表示賣身賺學費，但兩人言談語氣與少女無異，更不時流露天真笑聲，令人懷疑她們是「未夠秤」。</p><p>熱爆網上討論區</p><p>這家夜總會近月熱爆互聯網討論區，網友留言推介上址供應16至22歲熱情少女，吸引不少男士慕名光顧。網友留言直指這家夜總會旗下茶舞少女除伴舞、伴唱，更會向客人提供口交、手淫及性服務，據知客人可在場內「就地正法」，或「買鐘」到時鐘酒店交易。<br> 記者上月底觀察發現，在這家夜總會工作美少女一般於早上11時上班，至傍晚6時便離去。一連幾日可見濃妝少女於下午時分往往拿着可能是A貨的名牌手袋，帶男賓客到時鐘酒店交易。現行法例下與未成年少女性交即屬犯法。</p><p>記者放蛇被監視</p><p>翌日，記者嘗試放蛇直擊她們伴唱生涯，懷疑遭職員識穿身份，以「今日冇女」下逐客令。兩周後，記者再次放蛇，這回成功獲安排兩名少女阿欣與阿靜「坐枱」，媽媽生領着兩人進入漆黑房間，其間媽媽生更留下監視近半小時。<br> 媽媽生離去後，未施脂粉、穿上貼身牛仔褲、性格豪爽的阿欣變得暢所欲言，不停灌酒及猜拳。阿欣向記者爆料：「個場仲有批索K女仔，佢哋仲豪放呀！」阿欣說得很興奮：「班女仔原本冇咩嘢，最衰係媽媽生特登收工後帶佢哋落disco玩，跟住慢慢教佢哋索K，佢哋仲以為得米，結果愈索愈多上晒癮，搞到沉淪毒海！有啲女仔仲衰到坐枱時問個客攞錢買K俾人投訴㖭！」<br> 「佢哋索咗K神志不清，任啲客搞，媽媽生同班客梗係鍾意啦！」阿欣補充：「呢個場好多女仔放暑假嚟做兼職，一個傳一個，齊齊搵快錢囉！」但當問及年齡，阿欣顯得十分避忌，不耐煩說「我滿咗18歲啦」便不願多談，繼續勸酒、猜拳，隨音樂忘形起舞……</p><p>自稱賣身賺學費</p><p>同樣以素顏示人、穿上長裙、外形斯斯文文的阿靜，待客技巧明顯較生硬，她自稱就讀預科，剛滿18歲，但說起這段伴舞賣肉生涯猶帶羞澀神情，直言橋段老套。「講你都唔信，我睇報紙話夜總會請文員，見完工就請咗，諗住賺啲學費！」<br> 「點知返咗兩日工，媽媽生就話人家坐枱印印腳賺幾萬蚊，你就坐成日至得幾千蚊一個月，信我啦，做伴唱唔使飲酒，又唔會畀人鹹濕嘅。」阿靜信以為真轉做伴唱，豈料轉工第一日已遭男客灌酒及毛手毛腳，更在半推半就下賣身待客。她表示：「自己唔夠熱情，成日畀客彈鐘，想搵多啲錢就要提供色情服務。」<br> </p></body></html>