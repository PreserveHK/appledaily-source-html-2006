<html><header><meta charset="utf-8"><title>二手筍盤：女強人揀DemoCar　Camry平3萬6最筍</title></header><body><h1>二手筍盤：女強人揀DemoCar　Camry平3萬6最筍</h1><p>做得女強人，當然要買部豪華房車，今趟豐田代理有批Camry2.4Deluxe，二手叫價吸引，06車只賣$203,000，平咗3萬6；去遊車河都有好選擇，05年PicnicDeluxe，有天窗等豪華設備，行車里數僅8,000km，叫價只係18萬，諗得過！<br><br>記者、攝影：鄭達基<br><br>豐田陳列室試車及經理車車展<br>時間：今日11:00am-6:00pm<br>地點：九龍灣豐田陳列室<br>查詢：23054555</p><p>Camry2.4Deluxe　設備全齊Fit到震</p><p>抵買指數：★★★★★<br> 當年車價：$239,130<br> 二手叫價：$203,000<br> <br> 眼前呢部Camry2.4Deluxe版，皮椅及恒溫冷氣全部有齊，連正負離子空氣淨化系統都有，SoCool！行車里數雖然係10,500km，不過內外保養佳，好似新車一樣㗎！</p><p>PicnicDeluxe　天窗版好正</p><p>抵買指數：★★★★☆<br> 當年車價：$209,925<br> 二手叫價：$180,000<br> <br> 呢部PicnicDeluxe有埋天窗，車廂空間又好闊落，3排座椅坐得好舒服。05年車行車里數僅8,000km，抵喎！</p><p>CorollaElegance　實用型用家最啱</p><p>抵買指數：★★★★☆<br> 當年車價：$149,040<br> 二手叫價：$105,000<br> <br> 05年CorollaElegance有齊真皮座椅同桃木裝飾，雖則咪數達10,071km，但10個月牌費，車價仲要平咗成$44,040，吸引呢？</p><p>Camry2.4Deluxe　設備齊全抵買</p><p>抵買指數：★★★★☆<br> 當年車價：$239,130<br> 二手叫價：$199,000<br> <br> Camry2.4Deluxe雖然唔係大路顏色，但有桃木跟真皮車廂；原廠恒溫冷氣連正負離子產生器，行車里數5,000km，牌費到明年3月。</p><p>PicnicDeluxe　咪數超低僅3千</p><p>抵買指數：★★★★☆<br> 當年車價：$195,450<br> 二手叫價：$169,000<br> <br> 06年Picnic無咗天窗同皮椅，但引擎一樣係2.0公升，慳油好力。更重要嘅係行車里數3,000km，仲有長達半年牌費，真係慳番唔少。</p></body></html>