<html><header><meta charset="utf-8"><title>玉婆落海睇鯊魚</title></header><body><h1>玉婆落海睇鯊魚</h1><p>日前有人影到「玉婆」伊莉莎伯泰萊（ElizabethTaylor圖中）去夏威夷出海睇鯊魚，不過就要用輪椅代步，又要人扶上船，哈利仔好鬼擔心佢嘅健康。但原來玉婆不知幾生猛，嗰日睇睇吓鯊魚竟然即興落埋水，要同鯊魚近距離接觸，不過佢始終成74歲人，所以在場嘅工作人員好緊張，仲派四個人傍實佢。</p></body></html>