<html><header><meta charset="utf-8"><title>三字真言 - 畢明(廣告腦作總監/影評人)</title></header><body><h1>三字真言 - 畢明(廣告腦作總監/影評人)</h1><p>廣告人，世間上其中一個最被誤解的三字詞句，排名大概在「我愛你」、「令壽堂」（粗獷助語詞，問候人家媽媽的白話文）及「基本法」之後。<br>「我愛你」的誤會，心照啦。<br>「令壽堂」，心照。<br>「基本法」，更心照。<br>講完。<br>咦，還有篇幅？Sorry，職業病。（你知啦，我們做廣告一般得30秒就要把話說完。）言歸正傳，既然話不能太短。<br></p><p>「我愛你」，太多人誤解為字面所指的「我」，即說話人，愛慕/愛惜/愛戀「你」，即對話人。其實，你知我知，「我愛你」的真正意思是「請你愛我」。更真正的意思是「請你愛我最好多過我愛你，並且要對我的起居飲食賬單壞習慣臭脾氣都照顧，並且再並且……」。總之，這三字，非表白，是魚餌，別誤會。<br> 「令壽堂」，別以為是惡言相向，關心人家母親。觀乎此句語經歷年的洗鍊演變，今日上流下層各界粗人雅士，已把「令壽堂」活用得出神入化，可應用於任何角度力水態度的言談，關唔關事有理冇理都夾雜在言詞間順口流出，厲害之極。換言之，此三字已是虛字，像嘅哩啩吓，不是粗話。<br> 「基本法」，心照啦。<br> 「廣告人」，太多人以為又好玩又精叻又有型又有品味。你估個個都黃霑咁滄海一笑，林振強咁洋葱頭，Mike朱咁鍾楚紅咩！最多係好似周禮茂咁三更夜半。<br> 未聽過？咪就係囉！</p></body></html>