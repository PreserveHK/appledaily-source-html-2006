<html><header><meta charset="utf-8"><title>新車出閘：VolkswagenEosHighway1　全面強化跑公路</title></header><body><h1>新車出閘：VolkswagenEosHighway1　全面強化跑公路</h1><p>有啲嘢真係話嚟就嚟，好似Volkswagen嗰部新款Eos開篷跑車咁，正當大家都諗住佢唔會咁快有特別版；哈，點知轉個頭Volkswagen廠方就出手，而且仲要一開始就係經過全面強化嘅EosHighway1特別版，成部車望落去登時型仔晒。<br>記者：鄭達基</p><p>20吋胎軨玩大佢</p><p>或者你會話，EosHighway1個外觀同普通嘅Eos有咩分別呀？根本就係一樣！唉，不如望清楚啲先講啦！兩者外觀的確係好相似，但原來一套胎軨其實係換咗20吋嘅大型號，襯埋旁邊嘅輕量跑車包圍，望落都OK嘅。車廂入面亦都有多方面改動，例如加上特製皮椅，黑色漆木裝飾等等，SoCool！</p><p>3.2V6偈夠大力</p><p>機械配搭方面，使用了一台3.2公升V6引擎，馬力輸出高達250匹，波箱則是6前速DSG半自動型號，可讓你在全自動或手動模式中作選擇，讓性能可發揮得淋漓盡致。懸掛則改用H&amp;R跑車組合，加上245/30R20輪胎，走彎表現頗出色。</p></body></html>