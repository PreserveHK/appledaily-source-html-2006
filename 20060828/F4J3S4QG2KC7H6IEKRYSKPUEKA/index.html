<html><header><meta charset="utf-8"><title>有新書：AutoExpressIssue922　新積架S-Type變咗4門Coupe</title></header><body><h1>有新書：AutoExpressIssue922　新積架S-Type變咗4門Coupe</h1><p>講真，新一代S-Type又真係幾有驚喜，尤其是個樣，愈望就愈似一架4門跑車，原來新車概念係來自RD6同R-Coupe，唔怪得之咁有跑格啦，車頭燈唔同晒，個尾直情就係XK嘅翻版。雖然成個樣脫胎換骨唔同晒，但引擎同用料如舊，依然係用番傳統前置式引擎、後輪驅動設計，新車重會有2.7twin-turbo柴油、3.0電油同4.2V8幾款任揀。</p><p>年半喪改ENZO　變未來supercar</p><p>今期仲有架由法拉利ENZO喪改變成嘅612P4/5，半年時間改裝果然無白費，淨係睇外表已經靚過城城架ENZO多多聲，新車有成660匹馬力，最高速度仲Tune到去225mph，用成百萬去改裝，貴得有理。最後可以跳去睇埋「掃把佬」架新SUVB9Tribeca3.0，樣就麻麻，但睇慣辣車，耐唔耐睇吓呢啲實用型都幾有新鮮感。<br> 記者：黃婉冰<br> 攝影：黃子偉</p></body></html>