<html><header><meta charset="utf-8"><title>OutletMall　街邊價掃名牌童裝</title></header><body><h1>OutletMall　街邊價掃名牌童裝</h1><p>姑姐成日都話要買番幾套飲衫畀佢對龍鳳胎，但名牌細路仔衫真係幾貴，閒閒哋一件都幾百蚊，轉個頭又話唔啱着！好在住東涌嘅六嬸報料，話最近東薈城變咗小型名牌開倉場，法國名牌LaCompagnieDesPetits及港人熟悉的Chickeeduck都喺度開童裝Outlet，有啲減到街邊價四、五十蚊件，快啲通知二姑姐先！<br><br>記者：葉雪芯</p><p>半價掃法國名牌
</p><p>LaCompagnieDesPetits基本上以半價益街坊，灰黃網球Look系列，襯埋件Tee及連帽背心外套，適合3-10歲小朋友，着咗成個型仔晒啦！<br> 背心外套：原價$259　特價$129.5<br> Tee：原價$159　特價$79.5</p><p>成身都係25折
</p><p>Chickeeduck黃色蝴蝶結小背心，特別在心口褶位及腰間綁結，6個月大至5歲Size都有。配上適合3-12歲穿着的藍色裙褲，活潑可人。<br> 背心：原價$150　特價$40<br> 裙褲：原價$159　特價$40</p><p>夏日SportyLook
</p><p>100%全棉料，Chickeeduck藍白粉紅間小背心加藍色斜布三個骨褲，成個SportyLook出晒嚟！適合6個月至6歲小朋友。<br> 背心：原價$150　特價$50<br> 褲：原價$150　特價$45</p><p>1百蚊樓下入秋裝
</p><p>秋冬季時裝上場，Chickeeduck牛仔褸襟興襟着，6個月至6歲Size都有，兩、三嚿水減到一百蚊唔使，抵着！<br> 原價$280　特價$85</p><p>小小足球先生
</p><p>LaCompagnieDesPetits足球狂熱，恤衫大大個足球，襯衫的灰色Tee都有個球場圖案。但講Detail位就唔及條褲嘅足球拉鏈喇！適合3-10歲小童，綠色外還有牛仔色系。<br> 恤衫：原價$229　特價$114.5<br> Tee：原價$169　特價$84.5<br> 褲：原價$279　特價$139.5</p><p>東薈城開倉：
</p><p>LaCompagnieDesPetitsOutlet（258號舖）<br> 查詢：21091108<br> ChickeeduckOutlet（275-276號舖）	查詢：21092732</p></body></html>