<html><header><meta charset="utf-8"><title>查仔贏保頓杜維俾仔「哦」
</title></header><body><h1>查仔贏保頓杜維俾仔「哦」
</h1><p>查爾頓前晚聯賽2:0擊敗保頓今季首次贏波，領隊杜維開心之餘亦好煩，因為佢9歲大個仔係保頓球迷。杜維話試過幾次游說個仔唔好迷保頓都唔成功，又話阿仔沉迷玩CM6當正自己係領隊，上周查爾頓0:3大敗畀曼聯，個仔喺車度「哦」足杜維一個鐘；今次杜維打低佢隊波，睇來隨時要斟茶認錯！</p></body></html>