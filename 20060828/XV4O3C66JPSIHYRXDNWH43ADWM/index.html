<html><header><meta charset="utf-8"><title>中環有落…20歲出頭已上街抗爭20次</title></header><body><h1>中環有落…20歲出頭已上街抗爭20次</h1><p>一名20出頭的年輕人會喜歡甚麼？上網打機？唱卡拉OK和追看《神鵰俠侶》？行將升讀大三的趙家賢，卻為了民主而過着「異常」生活；他年少氣銳，敢罵葉劉淑儀是「女版袁木」！<br> 趙家賢父親是學校音樂指揮，除了令兒子愛上色士風外，還鼓勵他多看新聞，了解周圍人和事；母親教曉他要有批判思考，理性分析，令他較同齡朋友「早熟一啲，同只掛住玩嘅朋友好難溝通」。<br> 所以趙家賢於小學時已留意91年波斯灣戰爭，又在看到電視播放「六四事件」周年晚會時提問：「點解咁多人出去悼念嘅？仲要坐低點蠟燭？」聽過母親解釋這是因為中國政府血洗天安門廣場，他一臉狐疑：「點可以咁殺人㗎？嗰啲係學生，佢哋都係為中國好啫。」<br> 念初中時，他翻查歷史資料，發現前任國務院發言人袁木說：「天安門廣場沒有一個學生死亡。」當下他認為堂堂大國，竟在世人面前說謊，所以「唔可以再信呢個政府」。之後，當他的同學埋頭報章的娛樂版和波經版之際，他只抽出港聞版和副刊細讀。到了中學，兩位歷史科老師的引古喻今教學方法令他大開眼界，對時事更感興趣。</p><p>加入民主黨父母支持</p><p>03年7月1日50萬人大遊行前夕，趙家賢目睹保安局前局長葉劉淑儀在維園硬銷23條的嘴臉——「你信我啦，我唔會呃你哋㗎」；他認為「佢作為一個政府高官，啲態度完全係以前啲皇帝制度咁，好似『女版袁木』。大遊行後，23條果然需要修訂，證明當時立法時間確實太倉卒。」那次遊行是趙家賢首次上街，他回憶說：「香港人好團結，我好感動；亦都好遺憾，香港政府點解會係咁？」至於葉劉近期回歸，他指她今回變成「披住人皮的狼」，表面上是支持民主自由，內裏卻是崇尚守舊建制的人。<br> 為了爭取香港民主，他在04年10月加入民主黨，他不諱言是受到李柱銘的影響，他說：「李先生嘅風度和態度感染我，我好欣賞佢，加入民主黨，某程度上係因為佢嘅關係。」近兩年以來，他已與民主黨同伴並肩上街抗爭近20次。由於黨務繁忙，趙家賢每每晚上要開會至深夜，因此失去了一些同齡朋友，甚至犧牲家庭生活，幸好父母一直支持，令他在民主路可從容起步。<br> 撰文：李劍昌<br> 攝影：曾顯華</p></body></html>