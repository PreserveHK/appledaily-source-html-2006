<html><header><meta charset="utf-8"><title>新車出閘：新AudiS3265匹馬力配quattro<br>贏晒!</title></header><body><h1>新車出閘：新AudiS3265匹馬力配quattro<br>贏晒!</h1><p>德國Audi嘅S系列，一直喺跑車界中佔上一席位，而廠方繼早前推出新款S4及S8後，最近又推出埋新一代S3，實行用265匹馬力跟獨有quattro恒式四驅系統，力壓其他同級對手。</p><p>TFSI引擎迸發最強馬力</p><p>新S3所用嘅2.0公升引擎，注入了最新嘅Turbo，壓力可以去到最高1.2bar，廠方特別加大中冷器，最大馬力及扭力輸出係265匹及350Nm，仲用咗S系跑車專用懸掛，加埋quattro恒式四驅系統，高速掟彎都唔怕甩。</p><p>內外索Look啱Fans</p><p>新車連外觀及車廂都有不同程度嘅Modified；因為用咗S系跑車專用懸掛，令車子嘅離地距比A3低25mm，加埋全車包圍同埋18吋嘅跑車胎軨，個Look真係Cool到爆；車廂入面跟以往嘅S系跑車相同，一樣加晒跑車桶椅、鋁合金波棍的同埋跑車腳踏，連軚環都用埋新款S系跑車專用型號，等你一坐落去就已經覺得好似揸緊FormulaOne戰車咁，型！<br> 記者：鄭達基</p></body></html>