<html><header><meta charset="utf-8"><title>車精品：古老丹拿A型　變身Q版巴士</title></header><body><h1>車精品：古老丹拿A型　變身Q版巴士</h1><p>喺九龍長大嘅我，當年最常搭嘅巴士肯定係丹拿（Daimler）出品，佢哋曾在九巴車隊內佔上大多數，其中屬香港首代雙層巴士嘅丹拿A型，更試過以唔同造型示人，又使用伯明翰車嘴。最後一部丹拿A型喺1983年退役，屈指一算，原來佢哋跟市民度過咗合共34個寒暑。<br>但事隔23年，丹拿A型巴士竟然重生喎！除咗那部被九巴保留下來嘅實物外，原來佢哋最近仲化身成Q版巴士，外形及車身色調皆跟足當年嘅真車去做，連「公司嘜頭」都用番甚Classic嘅「九條龍」設計，車牌仲係無字頭4228，夠Classic呢？哈，點知打開頭冚，原來入面仲有一台跟足真車模造嘅引擎，像真度極高。<br>售賣點：Jotus.com（25056448）<br>記者：鄭達基</p></body></html>