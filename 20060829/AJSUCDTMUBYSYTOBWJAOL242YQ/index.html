<html><header><meta charset="utf-8"><title>網上教你BAPE分真假</title></header><body><h1>網上教你BAPE分真假</h1><p>上網買嘢或多或少已經成為一種購物模式，尤其係一啲有價有市嘅炒貨，好似某啲名牌手袋特別版、日本牌子嘅限定水貨、又或者一啲已經停出嘅懷舊貨等等。當中尤以日本名牌ABATHINGAPE炒賣貨款最多，有麝就自然香，有炒賣價值嘅當然假貨特別多。網上有不少玩家經常討論假貨嘅問題，好多人都留言發表意見，當中討論區uwants.com更有專欄討論，其中有位熱心網友sd0306.com就Post咗一條幾有用嘅Link出來，教大家分辨BAPE貨真假。Click入條Link，一大版APE嘅假貨相，每張相都係喺一啲上網放貨嘅網址到搵番嚟。一來可以睇吓自己想買件貨真定假，二來可以留意一下嗰啲有問題嘅賣家，避免中招，值得參考。
</p><p>網址：討論真假貨專區（ http://www.uwants.com/forumdisplay.php?fid=700） <br> 假BAPE網址晒冷（ http://www.sd0306.com/fake/bape/1.htm） </p></body></html>