<html><header><meta charset="utf-8"><title>美女櫥房：企領恤衫×貼身牛　楊崢入秋至Smart推介</title></header><body><h1>美女櫥房：企領恤衫×貼身牛　楊崢入秋至Smart推介</h1><p>來到8月尾，各品牌秋季新裝都搶先出閘。日本少女品牌NICECLAUP今年秋冬系列以ChocolatClassique作主題，設計出一系列鬆身、泡泡袖、方領等華麗新裝，將60及70年代嘅宮廷元素融入潮流服當中，當中以布綴上喱士的立體大花襟針最為特別。今次請來楊崢（Vanessa）為大家親身示範如何配襯，順道預告今秋必入新貨。<br><br>記者：許維雅　攝影：陳盛臣<br>Hair：NickyWong@O4<br>場地提供：喜喜HEIHEICLUB（28992068）</p><p>貼腳牛仔褲　至醒目</p><p>入秋少不了添置牛仔褲，一條貼腳牛仔褲加對長Boots真係襯乜都好睇，出嚟效果既Smart又有Character，上身加件條子企領恤衫感覺Lady，咁簡簡單單，已經係Vanessa覺得最舒服嘅打扮。NICECLAUP今年出了不少以公主袖、方領嘅鬆身Top，都係襯牛仔褲嘅最佳配搭，想再Sharp啲加多條頸鏈就搞掂晒。</p><p>傘裙襯CowboyBoots至有個性</p><p>好多人都覺得半截傘裙款式斯文，變化太少，其實傘裙本身都可以配合多種着法。未秋涼可以揀啲棉質短袖Lady款上衣襯散裙，夜晚加件薄身外套保暖。再凍啲的話，Vanessa建議襯樽領衫或者一啲短袖粗冷Top，加對CowboyBoots就斯文得嚟有個性。</p><p>連身裙至方便</p><p>女士都知道，一條靚又啱自己嘅連身裙就最好，完全唔需要煩惱襯衫。揀一啲束腰公主袖款式，斯文得來又唔會太隆重。再買對啡色長Boots，基本上襯同顏色嘅裙都好睇，再以頸鏈飾物點綴，已經可以出席不少場合。Vanessa建議涼少少可以加Leggings，夜晚可以加條牛仔褲，或加對AnkleBoots，既保暖又有型。</p><p>Vanessa入貨首選：恤衫×牛仔靴
</p><p>「我鍾意着恤衫，覺得襯裙襯褲都好好睇有型，天氣再凍啲加件外套就有排着，所以每逢入秋一定會入貨，今年建議大家買紫色同深啡色，潮流興又容易配搭。其次必入CowboyBoots，其實Boots年年都興，但Cowboy款襯衫特別有型。較鍾意鞋身中間冇骨嘅款式，首選混皮款式，例如麖皮襯真皮款式好靚，加上一對鞋有兩種質料，感覺Valuable一啲。」</p><p>店舖查詢：
</p><p>a/NICECLAUP（35149107）旺角朗豪坊5樓503-505號舖<br> b/RnA（27351322）尖沙嘴新太陽廣場地庫B01A舖</p></body></html>