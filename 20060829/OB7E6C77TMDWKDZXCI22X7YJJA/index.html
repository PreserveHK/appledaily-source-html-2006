<html><header><meta charset="utf-8"><title>Blog界發達路：25歲點做百萬富翁</title></header><body><h1>Blog界發達路：25歲點做百萬富翁</h1><p>《香港討論區》有網友話自己25歲就有100萬元，其他網友估計其致富方法有10個可能性：<br> 1.遺產；<br> 2.抽中大獎（包括六合彩）；<br> 3.做大律師，月入4萬（大行）至6萬（裁判官），每個月儲起2至3萬；<br> 4.做大醫生，月入3.5萬（公立醫院）至8.5萬（私人執業），每月儲起3至6萬；<br> 5.18歲出嚟做生意，搵到第一桶金；<br> 6.用1至10萬買warrant（窩輪），唔覺意賺咗100萬；<br> 7.買波或賭錢贏嘅；<br> 8.做財務，一個月搵3萬（如財務策劃師）至6.3萬（投資銀行），每個月儲埋2至3萬；<br> 9.打劫或搶返嚟；<br> 10.以上幾種加埋；</p><p>三師路最快都要28歲</p><p>有網友認為第3及第4個可能性相當低，因為只有非常少、並且極之優秀的法律系學生才可以一畢業就做到大律師；而讀完醫正式做醫生都起碼要23、24歲，一兩年根本無可能儲到100萬。大多數網友估最快要28至32歲才可能擁有100萬資產；但如果真的可以在25歲就賺到100萬，就覺得「佢哋真係好鬼勁」。<br> 另外，有網友回應指「如果係2001、2002年左右出嚟做嘢，並且看準時機的話，跟住在沙士之後開始投資，理論上，25、26歲賺到100萬並不算困難。」<br> 不過，亦有網友稱，就算是最勁的畢業生，於投資銀行月賺4萬，最快都要3年至儲到100萬。<br> hitrate指數：1968次</p></body></html>