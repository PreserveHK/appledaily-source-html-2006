<html><header><meta charset="utf-8"><title>扭實頭髮狗牙剪出層次</title></header><body><h1>扭實頭髮狗牙剪出層次</h1><p>相信大家一定有經驗試過，頭髮長長無層次，但又未係時候去salon大修，尷尷尬尬令到成個人無晒心機！但其實只要放膽一試，原來自己都可以剪出簡單layer的髮型！就等型人髮型師Homond，教大家點樣一手一腳剪個靚髮啦！<br>記者：黎婉薇<br>攝影：陳陶鈞<br>Model：Petunia@StarPromotion<br>Hairstylist：HomondLui@HairCorner（Central）</p><p>碎剪刀最穩陣</p><p>正所謂「工欲善其事，必先利其器」，無啲剪髮工具在手，又點剪頭髮呢？Homond就有好建議：「自己想剪layer的話，多數都會建議用碎剪刀，即俗稱的『狗牙剪』，因碎髮效果自然，而且每次剪的頭髮不多，所以無咁容易出錯。另外，普通的頭髮剪刀都可以選用，但如果要出layer效果，剪的時候可能要有較高技巧。」</p><p>剪髮用具</p><p>（左）碎剪刀$230<br> （右）普通頭髮剪刀$210（a）<br> 用處：「唔使多講喇啩！」</p><p>削刀$60（a）<br> 用處：「削髮用，可造出碎髮尾或layer效果。用法簡單，好像梳頭一樣慢慢把梳拖下便可。」</p><p>負離子直髮梳$200（a）<br> 用處：「剪髮前用直髮梳協助可加倍吹直，咁剪髮時便可更靈活控制頭髮。」</p><p>（左）曲髮用密齒梳　$24<br> （右）直髮用密齒梳　$22（a）<br> 用處：「對剪髮初哥，剪髮前用密齒平梳梳一撮頭髮，便容易看清下剪位置。鬈髮女生要用疏齒一點的密齒梳，避免梳散曲髮。」</p><p>自剪話咁易</p><p>別以為自己剪頭髮，就只能剪到額前劉海，只要跟足大師指導，無論頭頂、後尾枕和髮尾的頭髮，都一樣可以應付自如。方法萬變不離其宗，Homond說只要扭實頭髮來剪，layer效果就會變得平均。</p><p>1.剪髮前先洗頭</p><p>剪髮前最好先洗亁淨頭髮的油脂和塵埃，塗上護髮油，那麼剪時頭髮便更易控制。直髮的女生們可用直髮梳把頭髮吹亁吹直。</p><p>2.額前劉海<br>方法1</p><p>把額前頭髮梳好，用手輕按着髮尾，把碎剪刀插入頭髮中間，然後下剪。</p><p>方法2</p><p>把小撮頭髮扭成條狀，用碎剪刀輕力夾髮撮中間部份。想頭髮更碎和短，可一刀剪下整條髮撮。</p><p>方法3</p><p>3.剪左右耳邊頭髮</p><p>4.頭頂部份</p><p>頭頂部份頭髮束成一條厚辮子，把辮子向上拉直，把碎剪刀放平修剪。剪時要由接近髮根位開始至髮尾，輕力夾辮子的面層，造出層次。</p><p>5.後尾枕</p><p>6.髮尾</p><p>髮尾部份非常容易處理，只要梳好頭髮，然後用削刀一削便可。假如想頭髮中層加添層次感，可在髮面輕力削削。</p><p>Shoplists：<br> （a）都市美髮用品	23845542<br> （b）HairCorner	25223311</p></body></html>