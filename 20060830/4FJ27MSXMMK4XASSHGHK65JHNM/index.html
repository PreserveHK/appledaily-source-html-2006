<html><header><meta charset="utf-8"><title>小雪親親姐夫</title></header><body><h1>小雪親親姐夫</h1><p>近排聲勢沉寂不少嘅日本女星小雪，日前被發現同一名身形高大嘅男士約會，其後小雪同屋企人到輕井沢浸溫泉，該男子都有同行。原來對方係小雪家姐彌生嘅未婚夫㖭。據知對方經營畫廊，同小雪關係非常良好，經常相約一齊食飯。當日小雪同未來姐夫一齊喺森林散步，對方仲輕扶小雪，態度親密，真係唔講仲以為係小雪嘅新男友㖭。</p></body></html>