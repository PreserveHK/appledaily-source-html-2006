<html><header><meta charset="utf-8"><title>701收料站：百盛零售概念sell得</title></header><body><h1>701收料站：百盛零售概念sell得</h1><p>上市唔係太耐嘅中國建材（3323），日前公布中期業績，錄得虧損230萬元人民幣，真係嚇咗小初一大跳，但經紀黃叫小初望真啲，查實人哋係因為大陸附屬A股公司搞股改而錄得非現金虧損，核心盈利仍然有增長。<br> 經紀黃又話，中國建材核心盈利上升，係因為旗下水泥需求強勁所致，近日有大行推介中國建材，話睇好下半年營業額持續增長。<br> 中國建材受到業績盈轉虧的消息影響，昨日股價一度跌至2.50元，但收2.75元，倒升0.36％，成交股數2301萬股，金額6118萬元。<br> 另外，百盛集團（3368）昨日停牌，由大股東批舊股，據講套現成10億銀咁多。經紀黃話，聽講批股反應唔錯，好多芬佬都有要貨，原因係大陸零售概念仍然sell得，唔信睇吓新宇亨得利（3389）同宜進利（304），兩股分別收4.88元及4.52元，一隻創新高，一隻創近年新高。<br> 慕容小初</p></body></html>