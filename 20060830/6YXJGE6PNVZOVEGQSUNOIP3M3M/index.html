<html><header><meta charset="utf-8"><title>代理教準新人置業</title></header><body><h1>代理教準新人置業</h1><p>好多人都會買樓、結婚、生細路，先唔好拗你會唔會去做，或者你有冇能力去做，始終唔理咩時代，呢啲都係一般嘅人生定律。啱啱喺灣仔會展搞緊嘅「婚紗時裝及結婚用品展」，請嚟世紀21香港總經理馮倩儀做演講嘉賓，講解置業須知，例如買樓注意事項、申請按揭、利率資料呀咁，當然仲有大派置業錦囊。聽馮倩儀講，現場勁多人問嘢，尤其一班想上車嘅準新人，問得特別詳細，為未來踏出置業一步做好準備。</p></body></html>