<html><header><meta charset="utf-8"><title>路上黑點：將軍澳昭信路有天橋無人用</title></header><body><h1>路上黑點：將軍澳昭信路有天橋無人用</h1><p>將軍澳係一個新市鎮，去到邊你都可以見到完善嘅行人過路設施，雖然絕大部份行人都會用天橋，但仍有不少人貪一時之便，罔顧自身或別人嘅安全亂過馬路，其中以昭信路至為嚴重。　記者、攝影：鄭達基</p><p>黑點一：昭信路　天橋在頭頂也不用</p><p>危險指數：★★★★★<br> 鄰近田下灣村嘅昭信路係條大直路，不少司機都會在此開快一點，可是此處限速50km/h，要小心會俾人影快相。至於行人，其實有關當局早已在此設有行人天橋，但仍有人愛貪一時之便，棄天橋而選擇穿越路中花槽橫過馬路，真危險。</p><p>黑點二：坑口道　落斜咪太快</p><p>危險指數：★★★★<br> 曾經發生泥頭車跟K-Car相撞嚴重車禍嘅坑口道，其實路面設計沒有問題，發生意外嘅主因大多是司機落斜往將軍澳時車速太快，若前面車輛突然慢駛或有行人衝出馬路，大家就會撞個正着，小心小心。</p><p>黑點三：寶寧路　小心隱蔽過路處</p><p>危險指數：★★★<br> 雖然當局喺將軍澳設有多個行人過路處方便行人，但像寶寧路近坑口北巴士總站旁邊，就有一個「隱藏危機」。那處分隔車路鐵欄太高，司機根本不易察覺有行人等待橫過馬路，加上行人往往不理有否車輛駛過來就衝出馬路，危險程度倍增。</p></body></html>