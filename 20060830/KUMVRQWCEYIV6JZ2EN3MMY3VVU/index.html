<html><header><meta charset="utf-8"><title>青蛙汁好核突</title></header><body><h1>青蛙汁好核突</h1><p>飲飲食食一類討論區，真係乜嘢人都有。某Day上網，就俾我喺討論區發掘到嘔心照片，話說Frankie263Post咗段新聞：「利馬聖胡安魯力安切（SanJuandeLurigancho）某市場內的店家……把一隻剝了皮的青蛙放進食物調理機，準備調製青蛙汁。青蛙汁頗受秘魯勞工階級的喜愛，據信（說）可以治癒疲勞及陽萎（痿）等各種疾病。」之後自問：「會唔會飲青蛙汁？」再自答打死都唔飲，正常吖，咁嘔心！未幾網友SMART_小喇叭竟然放埋製造青蛙汁嘅連環圖出嚟，網友范樹娃就話：「嘩，啱啱食飽buffet，見到個post差啲反胃……」甚至有網友鬧：「喂！食店討論，唔係嘔吐大作討論呀，唔該唔好post這樣的嘔心post。」唔係呃你，真係幾核突吓，想睇就要有心理準備──嘔。</p><p> http://www.uwants.com/viewthread.php?tid=2577033&amp;extra=page%3D4 </p></body></html>