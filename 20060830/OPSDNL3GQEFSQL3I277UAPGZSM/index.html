<html><header><meta charset="utf-8"><title>偉仔身價千二萬</title></header><body><h1>偉仔身價千二萬</h1><p>舒淇、梁朝偉和徐靜蕾昨日在數碼港拍攝電影《傷城》的外景，有周刊指舒淇拍《傷城》的片酬比7年前升了10倍。</p><p>舒淇厭倦記招</p><p>舒淇說：「梗係冇啦，做得咁辛苦做乜，最好100級跳。我鍾意做戲，可惜做演員好變態，情緒波動大，傳媒、雜誌寫嘅嘢搞到我好冇癮，我問公司可唔可以連記者會都唔做，但係唔得。我喺圈入面10年，應該睇得開，但都唔鍾意，遲多兩年我會喺合約度寫明唔參加記者會。」<br> 梁朝偉也被報道片酬高達100萬美元（約780萬港元），對此偉仔說：「唔止。」問他是否有1,200萬港元片酬？他坦言：「咁上下啦。」<br> 另外，偉仔當年被雜誌偷拍與劉嘉玲同居，戀情才因而曝光，他說：「咁拍拖俾人影到冇法，影去食飯就冇所謂，影換衫就唔好。」	<br> 採訪：魯萍　攝影：陳偉權</p></body></html>