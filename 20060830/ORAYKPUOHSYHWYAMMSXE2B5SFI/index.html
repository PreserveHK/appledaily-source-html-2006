<html><header><meta charset="utf-8"><title>哈佐腰斬球迷見財化水</title></header><body><h1>哈佐腰斬球迷見財化水</h1><p>瑞典球迷一向熱情，周一有場瑞超因球迷過份熱情而腰斬；呢場哈馬比對佐加頓斯，上半場已有球迷將硬物擲入球場擲傷旁證；下半場哈馬比球迷仲放煙花入球場；事件擾攘半個鐘，球證終於腰斬比賽。其實當時佐軍已領先3:0，不過馬會判賽事無效，買咗入球大同下盤嘅球迷，就歎句見財化水。
</p></body></html>