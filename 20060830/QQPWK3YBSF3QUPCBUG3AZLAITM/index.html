<html><header><meta charset="utf-8"><title>唔睇唔舒服：利時小姐預告：秋冬必Hit　黑　白　灰</title></header><body><h1>唔睇唔舒服：利時小姐預告：秋冬必Hit　黑　白　灰</h1><p>尖沙嘴潮流商場嘅大哥大，一定非利時莫屬。當年靠一班本地年輕設計師響朵後，經過不斷發展，已經煲紅咗好幾個LocalBrand，入面個個型女Sales集各家之大成，高傲、可愛、斯文乜都有。可能商場成名已久，好似小記出巡Snap靚女咁，Sales姐姐們已經覺得非常煩厭，經過連番食檸檬後，都好彩略有收成。至於各位靚女Sales的着衫貼士，就話今年秋冬除咗黑、白、灰外，短裙、短褲加長靴必定大熱，女士們一定要留意喇！<br><br>記者：羅灝汶　攝影：周旭文&#13;</p><p>問題：1.自己點襯衫？<br>2.來季興啲乜？</p><p>Cuby（18歲）
</p><p>「CasualLook係我自己最鍾意嘅打扮，T-Shirt加牛仔褲，整個夏天就襯晒。就算冬天都會着短裙、短褲，因為屬於個人喜好。不過入秋後都唔使太Colourful，來季都會以深沉顏色為主。」</p><p>手錶：agnesb$1,950<br> 手鏈：Tiffany&amp;Co.$1,650<br> 皮帶：Gucci$1,750<br> 銀包：LV（朋友送、唔知幾多錢）<br> 散紙包：LV$1,100<br> </p><p>Susan（18歲）</p><p>「今年紅色大熱，就算係眼鏡都以大副為主，愈深色就愈好，秋冬嘅太陽鏡都係呢種最受歡迎。」</p><p>太陽鏡：利時Vogue$365<br> 手錶：LCX$200幾<br> 手鈪：旺角中心<br> （朋友送、唔知幾多錢）<br> 皮帶：TommyGirl$200幾</p><p>Tina（17歲）</p><p>「秋冬可以加一啲短身斗篷加短褲，顏色上可以沉實同硬朗一點，如果想效果更出可以加一啲鮮色飾物就更有型喇。」</p><p>裙：利時aisle<br> 約$1,000<br> 頸鏈：自己整<br> 手錶：T.U.F$900幾<br> 手鈪：唔記得幾多錢<br> 鞋：AO2約$600</p><p>Michelle（20歲）</p><p>「我比較鍾情於沉實嘅服裝打扮，夏天都會係深沉為主，例如淨色配橫間就最受歡迎。未來入手最緊要多Layer，衣服要配襯到一層層嘅感覺就Fit晒喇。」</p><p>手錶：TommyHilfiger<br> （朋友送、唔知幾多錢）<br> 手鏈：銅鑼灣地帶$500<br> 頸鏈：銅鑼灣地帶$144<br> 銀包：VivienneWestwood$1,000</p><p>Ceci（20歲）</p><p>「入秋都係會着短褲同短裙加長靴，當然顏色上都係會以黑、白、灰為主要顏色，我自己就鍾意着白色，因為會Sharp啲。」</p><p>衫褲：利時HaraMichiyo約$500多<br> 手錶：銅鑼灣買$300幾<br> 戒指：Dior$600幾、Tiffany&amp;Co.$1,750<br> 頸鏈：利時$200多&#13;</p><p>婷婷（20歲）</p><p>「黑、白、灰絕對係今年頂頭大熱，最簡單襯法就係加對長靴，好睇得來又斯文大方。」</p><p>頸鏈：朋友DIY<br> 耳環：Muse$119<br> 手錶：adidas約$400<br> 戒指：男朋友送、唔知幾多錢<br> 長靴：SPY$150&#13;</p><p>Well（20歲）</p><p>「紅色撞白色喱士再加埋豹紋，一定係今年秋冬最好睇款式，如果想再誇張啲不妨加啲金色首飾做配襯。」</p><p>裙：ETERNAL$189<br> 手錶：Casio金錶約$200銅鑼灣買<br> 手鈪：廟街約$100<br> 戒指：ETERNAL$79<br> 銀包：VivienneWestwood$700多</p></body></html>