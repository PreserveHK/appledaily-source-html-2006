<html><header><meta charset="utf-8"><title>許榮茂娶新抱</title></header><body><h1>許榮茂娶新抱</h1><p>華華同大家報告一個喜訊，世茂集團創辦人許榮茂今年年底娶新抱。呢位中國十大富豪之一，喺上海個濱江花園，當年由梁朝偉做代言人，轟動港滬兩地。許老闆身家近百億，佢做老爺，呢個婚禮相信必定哄動中港。<br> 新郎哥許公子世壇今年29歲，早前在港登記註冊結婚，排期年底前迎娶比他年長3歲、報住小西灣的會計師女友馬子翹（Jacqueline）。一對新人選用現時流行的婚姻監禮人註冊結婚方式，登記書上，許世壇報住山頂施勳道（唔知係咪創世紀個盤），自然準備請註冊官到呢家頂級豪宅主禮。<br> 許世壇肥肥哋好好人，現時幫阿爸做生意，負責賣樓，係世茂房地產執行董事。佢1977年在福建出生，4歲來港讀小學，中學大學在澳洲悉尼，跳班兩級，19歲便大學畢業，是悉尼科技大學學士、香港大學房地產碩士，非常叻仔。<br> 20歲加入世茂集團，初期由低做起，由銷售助理升到現時的執行董事一職，曾先後主理內地及香港多個項目。許公子在港澳滬三地居住過，講流利廣東話、普通話和英語，同傳媒亦幾熟。恭喜晒。</p></body></html>