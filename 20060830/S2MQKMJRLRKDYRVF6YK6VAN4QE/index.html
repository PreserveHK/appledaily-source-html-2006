<html><header><meta charset="utf-8"><title>陳奕迅封嘴驚爆粗</title></header><body><h1>陳奕迅封嘴驚爆粗</h1><p>陳奕迅（Eason）噚日喺新城出席稍後舉行嘅「新城唱好E臣對唱音樂會」記招，佢話請咗成班老友好似何超儀、葉佩雯同謝安琪等做嘉賓。講到Eason前日出席無綫搞嘅聲討大會上竟然一句聲都冇出過，完全唔符合佢敢言嘅風格，Eason話：「大家都知我EQ有幾高㗎啦，我怕我一開口就講粗口，唔講好過講。」</p></body></html>