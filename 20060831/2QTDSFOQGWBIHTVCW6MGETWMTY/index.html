<html><header><meta charset="utf-8"><title>唔睇唔舒服：着長青PoloShirt　做懶惰潮人</title></header><body><h1>唔睇唔舒服：着長青PoloShirt　做懶惰潮人</h1><p>若果要數潮流長青Item，PoloShirt實在當之無愧。由傳統品牌PoloRalphLauren到季季必搞Crossover的FredPerryxCommedesGarcons，都勢必成為各潮人日常的必備Item。問一眾街頭型人，大家都話Polo勝在方便易襯，換句話講，即係想懶又想型，揀佢啦。但若你嫌自己件PoloShirt太平凡，想Customize（改裝），比如扣上一兩個襟章，已經夠晒型格，效果可能仲搶過你千幾蚊買件YSL呢﹗<br><br>記者、攝影：梁俊鵬</p><p>問題：點解今日你會着住呢件PoloShirt？<br>阿秋（22歲）</p><p>戶外工作着得Lady好唔方便，而且好多時都驚曬黑曬傷，着Polo方便之餘，亦都有型格啲。</p><p>衫：Burberry$5XX<br> 褲：2Percent$3XX<br> 電話繩：VivienneWestwood唔記得價錢<br> 銀包：PatrickCox唔記得價錢<br> 錶：odm朋友送</p><p>Florence（20歲）</p><p>其實我比較鍾意窄身的PoloShirt，可以突出女性的身形。我睇過咁多人着，啲ABC（竹升）最着得出呢種味道。</p><p>衫：PoloRalphLauren男朋友送<br> 裙：購自花園街$1XX<br> 袋：Agnesb$7XX購自日本<br> 頸鏈：BeamsBoy哥哥送<br> 耳環：$1XX唔記得邊度買<br> 銀包：Burberry$1,XXX</p><p>瑩（21歲）</p><p>自己屋企只有呢一件PoloShirt，平時比較少着。不過喺平時行街，唔多需要打扮嘅時候都會着。</p><p>衫：TommyHilfiger唔記得價錢<br> 褲：Levi's$7XX購自美國<br> 袋：馬皮製$1,XXX購自印尼<br> 耳環：Disney$80購自美國<br> 手鏈：Tiffany$1,XXX</p><p>阿貓（17歲）</p><p>好多PoloShirt都係外國牌子，Cutting未必太適合香港女仔，所以索性平平哋買件男裝PoloShirt返嚟自己改窄，感覺更Fit身。</p><p>衫：BlueStar（自己改窄）$39<br> 褲：Levi's$3XX<br> 錶：Levi's$650<br> 手鏈：Tiffany$1680<br> 手鈪：唔記得價錢購自利時<br> 皮帶：$2XX唔記得邊度買</p><p>Kitty（22歲）</p><p>FredPerry係傳統英國牌子，特別有OldSchool味道，而且暫時香港都比較少人着啲，撞衫機會冇着PoloRL咁大。</p><p>衫：FredPerry$890<br> 購自英國<br> 褲：Levi's$600<br> 手鏈：$120購自希臘<br> 袋：BeamsBoy$3XX購自日本</p><p>Jeanne（22歲）</p><p>PoloRL款式夠Classic，顏色又夠多，CasualWear又得，有時星期六返工都可以着吓。</p><p>衫：PoloRalphLauren$5XX<br> 褲：TommyHilfiger$5XX<br> 皮帶：唔記得價錢購自日本<br> 錶：Swatch$8XX<br> 袋：Mulberry$4,XXX<br> 銀包：Coach$1,XXX</p><p>Jassy（22歲）</p><p>以𠵱家天氣嚟講，我只會夜晚出街先着。PoloShirt好易襯，求其襯一條短裙或者牛仔褲就出得街啦。</p><p>衫：$5X購自美國<br> 裙：$2XX購自利時<br> 鞋：$3X購自台灣<br> 錶：Casio朋友送<br> 手鈪：$4XX購自銀座</p></body></html>