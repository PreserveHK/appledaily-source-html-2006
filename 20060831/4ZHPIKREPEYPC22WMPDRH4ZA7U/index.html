<html><header><meta charset="utf-8"><title>關你車事：BestHothatchBMW130iA　入Ｄ檔　唔好蝦女人揸自動波</title></header><body><h1>關你車事：BestHothatchBMW130iA　入Ｄ檔　唔好蝦女人揸自動波</h1><p>Synopsis<br>變態司機堅尼，成日蝦女人揸自動波，<br>Julie誓要拘捕棍波狂，<br>她駕着全新BMW130iA，<br>憑着先進的引擎和波箱，<br>和堅尼展開一場追逐戰，<br>令他不再看小自動波和女人。<br><br>Starring：Julie（TheGroup）、堅尼、BMW130iA<br>Co-Starring：Elaine　Photography：林栢鈞</p><p>哼，女人揸車有幾勁，仲要係自動波，有乜嘢勁得過棍波，Julie同BMW130iA，今日就要你輸畀我。</p><p>咪郁，停車，咪以為你部130iA有大Power、自動波，用埋17吋大胎軨配205/50R17輪胎，就可以追到我，你一樣係揸到師奶咁。</p><p>「咦，乜130iA出咗半自動波咩，加埋輸出265匹嘅新款3.0引擎，好惡砌喎！」<br> 「係……究竟想點？」<br> 「不過咁大馬力，怕你操控唔嚟。」</p><p>「自作自受，只要我放平130iA嘅椅背，就可以放你入尾廂，睇你點捉我。」<br> 「你究竟想點？」<br> 「想點？哈，我又唔係猩猩王，你驚乜啫？」<br> 此時，也是警察的Elaine走到車上……<br> 「堅尼你做咩？放咗佢！」</p><p>有咗轉波撥片，仲可以單手揸軚兼轉波，另一隻手做其他嘢，攞把槍先。</p><p>雙出式跑車尾喉。呼……</p><p>堅尼，你有樣嘢唔知，BMW130iA轉咗用6前速Steptronic半自動波後，轉檔反應比手動波箱更好，反應一樣咁敏捷，而且加速時間相差少於一秒，加埋CBC同DBC電子制動系統，急彎都放我唔甩。</p><p>吱……<br> 「Elaine、Dennis，落車。車門開啓幅度夠大，有型。」</p><p>Julie，等我嚟保護你。<br> 砰蕉……砰……</p><p>你死開喇，130iA有17吋軨加彎路無得頂嘅車架，就算堅尼飛車入石澳，我一樣跟住佢，唔好睇小女人揸自動波寶馬呀，我唔怕。</p><p>我仲畀多$5,000換埋Adaptiveheadlights，用Bi-Xenon頭燈照住堅尼，佢一定走唔出我五指山，加上BMW130iA車架鋼水靚，擋子彈都得。</p><p>唔好埋嚟，你部BMW130iA咁勁，單手都贏我，我投降喇。</p><p>Boston真皮縫製嘅座椅，駕駛席電控記憶調校。</p><p>3幅式多功能跑車軚環、銀色+/-波轉檔撥片。</p><p>BMW130iA規格</p><p>引擎：2,996c.c.直6DOHC<br> 馬力：265hp/6,600rpm<br> 扭力：315Nm/2,500rpm<br> 傳動：6前速Steptronic半自動波<br> 售價：$418,000<br> 車輛提供：寶馬香港（25776168）</p></body></html>