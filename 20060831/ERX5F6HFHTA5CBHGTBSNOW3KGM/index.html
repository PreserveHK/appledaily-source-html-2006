<html><header><meta charset="utf-8"><title>網絡風雲：大學飯堂價錢質素有排拗</title></header><body><h1>網絡風雲：大學飯堂價錢質素有排拗</h1><p>大學飯堂將價就貨，食物質素向來為學生詬病，香港大學莊月明樓的飯堂近日裝修後重開，「delvincheng」在網上稱「啲位靚左（咗），啲食物好似多左一啲。」「supery」則唱反調，「係呀，裝修得幾靚，不過食物質素同以前相差無幾。」「顏瑜」更說價錢貴而且「部份甜品賣相不敢恭維。」
</p><p>學生會曾接投訴</p><p>嶺南大學「busing」則指新開業的CupCoffeeCafe「好貴！」「kwchan」稱「我早陣子光顧過，售價挺貴的。」「beakfort」不以為然，「又冇人叫你買！有人拎住把槍指住你要你一定去買？」<br> 港大學生會會長劉方表示，曾接到個別同學投訴，指飯堂裝修後食物質素下降，學生會將在與校方定期會議中反映這些意見；嶺大學生會會長譚俊傑則說，CupCoffeeCafe提供質素較好食物，雖然價錢較高，但可讓同學有更多選擇。</p></body></html>