<html><header><meta charset="utf-8"><title>華仔年年驗身防肝癌</title></header><body><h1>華仔年年驗身防肝癌</h1><p>劉德華昨日以乙肝防治宣傳大使身份，到北京友誼醫院探訪兩名乙型肝炎及肝癌病人，並送上新碟鼓勵他們積極面對病魔。<br> 其後華仔到北京人民大會堂出席「2006肝炎防治宣傳教育活動啟動」記者會，宣布將擔任大使兩年，還與林家棟合作拍攝由田壯壯執導的宣傳片，由他填詞的《心肝寶貝》作主題曲。華仔表示20多年前驗血後得知自己也是乙肝帶菌者，當時醫生指他還年輕，沒有大礙，他說：「預防勝於治療，呢個病嘅患癌比率係高啲，所以我年年都做身體檢查，不過我唔太擔心，冇乜影響。」</p><p>拍戲唔敢太激</p><p>問華仔會否減少拍接吻戲？他說：「唔會傳染㗎，不過我都好耐冇拍。𠵱家啲藝人好顧形象，怕太激情部戲會被列為唔同等級。」對於有內地報章以「劉德華被槍殺」為題作報道，華仔說：「張報紙冇登記，唔知點追究，但都有人幫我做緊嘢，我會保留法律追究權利，開玩笑唔係咁開法。」<br> 撰文：丁寧</p></body></html>