<html><header><meta charset="utf-8"><title>估何韻詩口味　5部MOTO明等你攞
</title></header><body><h1>估何韻詩口味　5部MOTO明等你攞
</h1><p>晚晚喺電視見到何韻詩，畀佢部手機Look過，街邊乖女諗乜佢都知，嗰首廣告歌《光明會》播到我都識得跟住唱。PDA手機向來大牛龜，不過呢部「明」仔機身細細，影到相兼有手寫輸入，仲大玩外太空透明揭蓋設計，內外兼備。今日《蘋果》就聯同摩記，送出5部「MOTO明」PDA手機，讀者只要答啱問題Fax畀我哋，「明」仔隨時跟你返屋企！<br><br>記者︰陸俊雄　攝影︰林柏鈞<br>&#13;</p><p>摩記玩「輕薄」一向耍家，嗰款V3超薄摺機系列絕對稱得上招牌經典！發展到一向外形偏大嘅PDA手機又如何？「MOTO明」話畀大家聽，PDA手機一樣可以好細部，配合圓潤曲線設計，握喺手度都好舒服，以機能及體積計，算幾出位，唔怪之得成為今年上半年全港銷量最佳智能手機啦。
</p><p>200萬像素微距拍攝
</p><p>今時今日，影相手機大把，不過要有埋類似DC微距功能，真係唔多，「MOTO明」200萬像素鏡頭偏有埋呢樣花臣。佢最近影到10cm，工作需要時影文件都得，總之面對好多字好難對焦時，佢都有辦法搞掂。近攝認字對焦咁叻，所以「MOTO明」有埋名片識別功能；只要利用近攝正面影低卡片，卡片上嘅設計唔太過花巧嘅話，8成都會認到，連對方姓名、電話都唔使輸入，「明」仔自會幫你掃描編輯存檔，好使好用。<br> 叫得智能PDA手機，點少得手寫輸入。只要用手寫筆直接喺「MOTO明」嘅輕觸式2.4"屏幕上書寫，中、英文、數字、符號皆可透過手寫輸入，喺記錄筆記、編寫電郵嗰陣，更加得心應手。「MOTO明」用上Linux系統，好多常用軟件早已內建，如《Picsel》檢視器，可瀏覽PDF、Word、PowerPoint、Excel、HTML等大熱格式；又有《RealPlayer》，聽MP3睇片唔會悶，跟機有齊咁多軟件，仲使乜上網慢慢搵呀？</p><p>鏡頭實試</p><p>PROFILE</p><p>制式︰GSM四頻<br> 作業系統︰LinuxOS<br> 屏幕︰2.4吋26萬色<br> 鏡頭︰200萬像素CMOS<br> 記憶︰內置8MB、microSD槽<br> 體積︰95.7×51.7×21.5mm<br> 重量︰122g<br> 查詢：Motorola（25063888）&#13;</p><p>遊戲篇
</p><p>想擁有呢部最新款嘅「MOTO明」PDA手機，只要闖過以下兩關，再將正確答案Fax畀我哋，咁就有機會啦！</p><p>第一關：選擇題
</p><p>1.「MOTO明」配備幾多萬像素鏡頭？<br> A.130萬<br> B.200萬<br> C.320萬<br> <br> 2.以下邊種功能為「MOTO明」特有？<br> A.全球定位<br> B.名片識別<br> C.指紋辨認<br> <br> 3.「MOTO明」內置幾多MB記憶體？<br> A.6MB<br> B.8M<br> C.10MB</p><p>第二關︰估口味
</p><p>到底喺「MOTO明」3隻顏色機殼入面，何韻詩最鍾意邊隻顏色呢？<br> A.紅<br> B.黑<br> C.白&#13;</p><p>參加辦法
</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭5名參加者各得到「MOTO明」智能手機一部。（機身顏色由供應商決定）<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及Motorola員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。</p></body></html>