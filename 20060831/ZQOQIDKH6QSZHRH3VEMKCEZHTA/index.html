<html><header><meta charset="utf-8"><title>葡萄磨死皮　溫和舒爽個個啱</title></header><body><h1>葡萄磨死皮　溫和舒爽個個啱</h1><p>戇男Rodman同班friend齊齊嬉水，Fionna話要歎吓日光浴先，隨即躺上沙灘椅大晒白滑玉背。Jeff亦不甘示弱，背脊彷彿打完蠟，耀眼非常。但Rodman就思思縮縮，不過朋友眼利，見佢背脊起晒粒粒，即時擒住佢話幫佢做bodymassage，仲買咗8款新出嘅磨砂膏同佢去暗粒、死皮。各兄弟姊妹們不妨撐大對眼睇吓邊款最掂，到時要做影「後」話都冇咁易啦！<br>記者：盧家蕙<br>攝影：周旭文<br>MakeupArtist：Meegan<br>Model：Rodman、Jeff、Fionna</p><p>以★★★★★為最高分<br>Test1　磨爆背測舒服度</p><p>方法：利用猛男肉背，各人分別塗上4款磨砂膏，測試磨砂粒子的舒適度。</p><p>Test2　貼紙試保濕、油脂平衡</p><p>磨砂後在同一位置上貼上3款不同的測試紙，以測試其保濕度、油脂平衡及溫和度。</p><p>Test3　擦星睇清潔力</p><p>以白色塗改液畫上星星圖案於玻璃板上。3分鐘後，把各款磨砂膏擦於圖案上打圈10次，觀其清潔力。</p><p>測試成績<br><br>葡萄去廢物</p><p>L'OCCITANE葡萄磨砂膏能溫和去除死皮，幫助清除細胞廢棄物。$170/200ml<br> <br> 保濕度：★★★<br> 油脂平衡度：★★★<br> 舒服度：★★★★<br> 粗幼最中庸，可安心使用。<br> 溫和度：★★★★★<br> 性質最溫和，大人同細路都啱用。<br> 清潔力：★★★</p><p>海鹽防曬防傷害</p><p>~H2O+海鹽淨化磨砂膏如椰絲般柔軟，有效保存水份，預防日曬及受環境污染的傷害。$170/240ml<br> <br> 保濕度：★★<br> 油脂平衡度：★★★<br> 溫和度：★★★<br> 清潔力：★★★<br> 舒服度：★★★★★<br> 因粒子不大又溫和，所以幾舒服。</p><p>去印除酒米</p><p>BootsNo7光滑亮肌身體磨砂，其冰藍按摩磨砂粒子及甘油可去除暗啞角質層、暗瘡印及酒米。$140/150ml<br> <br> 保濕度：★★★★<br> 油脂平衡度：★★★<br> 溫和度：★<br> 最綠色的一張，介乎7.0之間，不太乎合皮膚弱酸性的原則。<br> 清潔力：★<br> 星星完好無缺，唔似有磨過。<br> 舒服度：★★★★<br> 粒子偏細，舒適度唔錯。</p><p>橄欖夠滋潤</p><p>TheBodyShop橄欖身體磨砂膏含橄欖果核及胡桃果殼碎粒等，配合意大利橄欖油，能除死皮，令肌膚回復光澤。$169/200ml<br> <br> 保濕度：★★★<br> 油脂平衡度：★★1/2<br> 明顯見到藍色，皮脂隨水洗去不少。<br> 溫和度：★★★1/2<br> 清潔力：★★★1/2<br> 舒服度：★★<br> 磨砂粒子粗，但磨上身唔會好痛。</p><p>營造迷人曲線</p><p>SKINFOOD咖啡緊實身體磨砂膏含咖啡粒、蜂蜜和糖等，能去除老廢角質，使肌膚光滑柔嫩。$135/100g<br> <br> 保濕度：★<br> 油脂平衡度：★★<br> 溫和度：★★<br> 清潔力：★★★★★<br> 舒服度：★<br> 粗大的咖啡粒，大力磨會損害皮膚。</p><p>潤澤鎮靜肌膚</p><p>LUSH水盈磨砂芭含玫瑰、檀香木香薰油、碎杏仁殼等天然成份，可潤澤及鎮靜肌膚。$85<br> <br> 保濕度：★★★<br> 油脂平衡度：★★★<br> 黃色跟藍色相間，皮脂平衡力很好。<br> 溫和度：★<br> 清潔力：★★1/2<br> 舒服度：★★<br> 磨砂粒細咗啲，但表現尚算OK。</p><p>可減手臂肚腩</p><p>BenefitBumDeal可用於臀部、手臂及肚腩等需要纖瘦滑溜的部位，有收緊保濕作用。$240/200g<br> <br> 保濕度：★★1/2<br> 油脂平衡度：★★<br> 溫和度：★★★<br> 清潔力：★<br> 舒服度：★★★<br> 粒子粗大，但磨上身不過不失。</p><p>減幼紋色斑</p><p>ORIGINS紫米身體換膚霜不但去除死皮，更可均勻膚色、減淡幼紋及色斑。$380/250ml<br> <br> 保濕度：★★★★★<br> 油脂平衡度：★★★★<br> 溫和度：★<br> 清潔力：★★★<br> 舒服度：★★</p><p>磨砂前睇清產品類別</p><p>磨砂種類多，有些是直接塗於亁爽肌膚上；有些需要在濕潤狀態下取適當份量，加點沐浴乳才可；亦有些是磨砂沐浴露，所以用前記住睇清睇楚喇！<br> 使用時應針對角質較多的部位，用手掌以打圈方式輕輕按摩，胸部、腹部、手臂及大腿內側屬皮膚較細嫩部份，必須使用柔軟工具如毛巾、沐浴手套等。當皮膚受傷、甩皮時都不能做磨砂。皮膚亁亁癢癢，有發紅、敏感迹象，就表示過度去角質。磨完後，水份及油份流失了不少，因此必須塗上潤膚乳。</p><p>Shoplists</p><p>~H2O+	21473588<br> Boots	27389140<br> L'OCCITANE	22657511<br> SKINFOOD	28349121<br> TheBodyShop	25426322<br> LUSH	22657257<br> Benefit	21103950<br> ORIGINS	31881826</p></body></html>