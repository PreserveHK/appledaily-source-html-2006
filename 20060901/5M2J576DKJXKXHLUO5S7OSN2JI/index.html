<html><header><meta charset="utf-8"><title>Edison嫌荷李活小家</title></header><body><h1>Edison嫌荷李活小家</h1><p>陳冠希（Edison）昨日到旺角出席三星新數碼相機發布會，對早前報道指他因身高不足而失去演出荷李活電影《狂野極速之飄移東京》（TheFastandTheFurious：TokyoDrift）的機會，他表示毫不在乎，又說成龍也曾找他演路人角色，他也因覺得「冇意思」而拒絕。</p><p>兩周難谷肌</p><p>對於被指遭嫌棄，Edison昨日幽默地說：「佢哋應該係睇咗《頭文字D》同埋《無間道》之後搵我，佢哋要我兩個禮拜內練大隻，都冇可能，又話安排一個反派做阿二嘅角色畀我，不過我覺得太小器，所以忍痛再等機會。」<br> Edison又說曾有其他荷李活片商接洽，也同樣被他拒絕，他說：「有個角色要我扮英文講得好差，不過呢啲畀WilliamHung做就得啦。」<br> 採訪、攝影：藍文浩</p></body></html>