<html><header><meta charset="utf-8"><title>九唔搭八麻煩客</title></header><body><h1>九唔搭八麻煩客</h1><p>俾呢個題目吸引──「先生/小姐幾多位？」初頭唔明呢個Post有乜嘢意思，Click入去先知網友dosomething想講客人攞位嘅精警妙句。我諗dosomething應該係某餐廳帶位侍應，佢舉嘅例子又真係幾九唔搭八吓（括弧內為dosomething個人意見）──幾位（即係幾多位？）、卡位（我好似係問「幾多位」唔係坐咩位噃）、大枱大枱（即係四位定十二位？）、六七八位（你諗定先至答好唔好）、兩大三細一bb（即係6位，你屋企有6個人）……佢仲問過一位客人食唔食煙，答案竟然係──唔知！諗諗吓，可能自己都試過答呢啲無厘頭答案，做侍應嘅，如果成日都遇到呢類客人，都真係幾激氣㗎。<br>http://forum.netvigator.com/forum/thread.jspa?threadID=78487&amp;tstart=0</p></body></html>