<html><header><meta charset="utf-8"><title>畫線冇手震　初哥冧硬眼影粉</title></header><body><h1>畫線冇手震　初哥冧硬眼影粉</h1><p>唔少女生好想畫眼線，但大都礙於不知從何處畫起，又或根本不曉得怎樣拿起筆來畫，所以經常見到佢哋眼影睫毛都修飾得極艷，唯獨眼線不見了。其實畫眼線要懂竅門，而且不只眼線筆或眼線液，就算是眼影粉都可變成眼線，只要你知箇中技巧，就隨時能擁有迷人眼神。<br>記者：陳穎欣<br>攝影：林栢鈞　<br>Model：Janice@Starzpeople、Kimi<br>Make-up&amp;hair：MeeganSeak</p><p>先畫手背練習技巧</p><p>畫眼線乃雙目無神及細眼女生化妝時不可或缺嘅一環。眼線能改善眼形，只要將眼線畫高啲，眼睛睇落會更圓更大。幼長眼線令眼睛更修長，粗眼線則能補救眼睛下垂感，大大提升眼神。<br> Meegan教大家畫線貼士：「眼線應在搽完眼影後，塗睫毛液之前畫。先搽眼影，再畫眼線，待眼線亁透後再搽睫毛液，這個次序係最順手兼唔會弄污眼妝。唔習慣畫眼線嘅人應先喺手背上試畫幾筆，令自己慢慢掌握畫線條嘅感覺同技巧，才易於畫出適合嘅粗幼度。」</p><p>膏狀啱長時間活動</p><p>膏狀眼線須配合尖細眼線掃一同使用，才能畫到細膩的幼眼線。畫時記住把手腕墊在粉撲上，再放面上借力，咁就唔會畫到手震震。顏色方面，今夏流行藍綠色，秋季流行金色，最好揀metallic色系，因夠閃亮奪目。<br> 好處：顏色持久唔易甩，最啱長時間在室外或玩水上活動時畫。<br> 缺點：難控制，一畫錯就難補救。</p><p>步驟</p><p>妝物推介</p><p>粉狀易畫又慳錢</p><p>現在大部份眼影都會出套裝，內裏包括同色系深淺色眼影，而深色眼影粉就可當眼線用喇！眼影粉最啱初畫眼線者，不但毋須用錢買眼線筆，而且亦較易控制，效果自然。<br> 好處：易控制、慳錢。<br> 缺點：眼線會略粗、顏色唔實又唔持久。</p><p>步驟</p><p>妝物推介</p><p>眼線液＋膠紙改善內雙</p><p>若你屬內雙眼皮，就算畫好眼線後，一睜大眼眼線點都變得唔明顯。Meegan建議可於上粉底前用雙眼皮膠紙貼出眼形，再用眼線液畫眼線。眼線液防水防油又持久，且線條細緻，但卻最難控制，畫時要把手腕墊在粉撲上，再放面上畫。<br> 好處：持久、幼細、防水防油。<br> 缺點：難控制和修改。</p><p>步驟</p><p>妝物推介</p><p>眼線筆啱畫內眼線</p><p>Meegan解釋因亞洲人眼睛多屬深啡色，所以啡色眼線筆比較適合，若畫齊內外眼線，會令眼睛更顯自然明亮，適合眼白多、三白眼人士。買眼線筆時切忌質地太硬，以免畫傷眼皮；太軟又容易甩色。<br> 好處：易修改，多色及易控制。<br> 缺點：持久度一般。</p><p>步驟</p><p>妝物推介</p><p>棉棒落眼線</p><p>其實落眼線並唔難，只須用沾上眼部卸裝嘅棉花棒於眼頭位向後抹，眼線自然會溶掉。</p><p>女仔愛花巧</p><p>Shoplists</p><p>BEAUTEdeKOSE	25063000<br> Bloom	21180076<br> BOBBIBROWN	22658928<br> LANCOME	28697518<br> LANEIGE	29702328<br> ORIGINS	25768708<br> SHISEIDO	28935543<br> 卓悅	23818838</p></body></html>