<html><header><meta charset="utf-8"><title>網友責電影界短視</title></header><body><h1>網友責電影界短視</h1><p>超級神聖魔召龍：香港片垃圾一大堆，香港人入戲院唔係睇劇情係睇明星，外國就唔同，搵二、三流演員都拍得一部好片。<br> <br> don328：鄭中基係乜都唔會再睇，中過太多招，仲有方力申食曲奇就考慮租碟睇，一定唔會入場；馬偉豪大導啲戲也私人列入三不睇狀態。當然有好片亦會又入場又買碟而唔係租碟睇，好似杜sir、星爺、梁朝偉同部份劉華嘅作品。<br> <br> genghiskhan：𠵱家啲港產片十個演員裏面有七、八個唔係職業演員出身，一係歌手，一係DJ，運動員都有！劇情老套、笑話無聊、武打場面千篇一律。<br> <br> 大黃蜂：乜你哋淨係以為香港先有爛片咩？荷李活出產爛片嘅比例絕對遠超於香港，只不過你哋冇機會睇到咋！電影呢種媒體正逐漸步向衰亡確係不爭事實，就算偶然有幾部大片或好戲收得，亦無法改變整個大趨勢。<br> <br> 日日食雞：港產片非常垃圾，電影業人士又非常短視，將電影業死因全部賴晒翻版同BT，完全唔去檢討自己問題。<br> <br> timstims：我都好不屑佢哋將票房下滑只歸因BT，單單睇西片票房都知乜嘢事，有誠意嘅港片我一樣支持。<br> 資料來源：香港討論區</p></body></html>