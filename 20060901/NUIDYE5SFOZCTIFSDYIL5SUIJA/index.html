<html><header><meta charset="utf-8"><title>唔睇唔舒服：秋冬預演　永恒黑白灰</title></header><body><h1>唔睇唔舒服：秋冬預演　永恒黑白灰</h1><p>黑同白，除了令人想起脫胎自《無間道》的電影《黑白道》，亦預示着嚟緊秋冬兩季嘅FashionTrend。冇計啦，黑白兩色係Ｏ型血，襯乜都得，連黑白溝出嚟嘅灰色，亦一樣大Hit。踏入9月，熱到人融掉嘅夏季終於過去，涼爽嘅秋天即將來臨，認真可喜可賀。最佳嘅慶賀方法，當然係好似街上嘅女生咁，即刻笠番件黑白灰外套啦！唔知大家又有咩心水襯法呢？即刻問吓大家。<br><br>記者、攝影：蘇振鵬</p><p>問題：「你衣櫃裏最多係咩色嘅秋冬裝？你自己又會點襯？」<br><br>Carol　22歲</p><p>我冇乜灰色衫，黑同白就多，易襯嘛！不過黑色太濫喇，白色就Sharp啲。灰色要自己一件獨立先好睇。不過今個秋冬我都會嘗試灰色，或者着四個骨褲襯高踭鞋啦。<br> <br> 外套：購自金百利$200<br> 背心：購自銅鑼灣$150<br> 耳環：購自銅鑼灣地帶$200<br> 手鏈：BottegaVeneta$1,000<br> 腰帶：購自利時$100<br> 牛仔褲：Levi's$500<br> 鞋：購自金百利$450<br> 銀包：Gucci朋友送</p><p>Alice　16歲</p><p>我鍾意白色。秋冬都係短裙襯Boot啦，指定襯法。<br> <br> 外套：購自銅鑼灣（唔記得幾錢）<br> 背心：購自銅鑼灣地帶$80<br> 裙：購自銅鑼灣$60　袋：購自銀座$90<br> 鞋：購自柴灣$50　頸鏈：購自旺角$10<br> 手錶：Swatch朋友送<br> 銀包：VivienneWestwood$600</p><p>Amy　22歲</p><p>我鍾意鮮色嘅衫，所以白色衫會多啲。冬天衫我自己鍾意多啲Layer嘅襯法，有啲層次感，唔使着到咁臃腫。<br> <br> 裙：購自西武$500幾<br> 牛仔褲：MJ$900<br> 袋：Prada$3,000<br> 鞋：Converse購自泰國$100<br> 耳環：購自銅鑼灣$28<br> 手鏈：購自法國媽咪送</p><p>Belle　20歲</p><p>我黑白色衫都咁多，但就冇乜灰色衫，平時鍾意SmartCasual打扮，秋冬都一樣係T恤牛仔褲咁。<br> <br> 外套：Uniqlo$100<br> Tee：TommyHilfiger$140<br> 裙：購自Mastina$140<br> 鞋：Converse$390<br> 頸鏈：VivienneWestwood$1,300<br> 散紙包：LV朋友送</p><p>Cici　19歲</p><p>秋冬裝嘅話我最多白色衫囉，會用短裙襯白色Boot，或者着吊帶加件Jumper啦。<br> <br> 外套：K2$300<br> 背心：購自銅鑼灣$200<br> 牛仔褲：購自銅鑼灣$300<br> 袋：FredPerry$399<br> 鞋：ebase$49<br> 頸鏈：購自銅鑼灣$300<br> 腰帶：購自渣甸坊$20<br> 手錶：agnesb.約$1,000</p><p>Vivian17歲</p><p>我嘅秋冬衫以黑色同灰色為主。配搭就最緊要舒服啦，Casual啲好似𠵱家外套運動褲都OK。<br> <br> 外套：K2$300幾<br> 背心：U2$90<br> 袋：購自銅鑼灣$1,100<br> 褲：adidas$200幾<br> 鞋：Nike$799<br> 手錶：FHB$1,200<br> 手鏈：Tiffany&amp;Co.$1,000幾<br> 戒指：Swarovski$800</p><p>Pinky20歲</p><p>三隻色嘅衫我都有喎！不過今年都興紅色，我會撈埋黑色衫一齊着，Sharp啲嘛。<br> <br> 外套：唔記得邊度買$100幾<br> 背心：購自旺角$100<br> 袋：PorterInternational$800<br> 鞋：Lacoste$400<br> 頸鏈：朋友送<br> 手錶：BeamsBoy$500</p></body></html>