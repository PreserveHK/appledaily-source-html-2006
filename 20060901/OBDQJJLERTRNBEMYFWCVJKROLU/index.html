<html><header><meta charset="utf-8"><title>美女櫥房：3T女人味TeeTime遇上Theresa</title></header><body><h1>美女櫥房：3T女人味TeeTime遇上Theresa</h1><p>Tee文化日漸普及，日漸被重視。以往一件剪裁大同小異嘅過頭笠，𠵱家會玩Pattern、玩顏色、玩Graphic、玩質料，近幾年更被用作分享Message嘅大熱途徑。now.com.hk就聯同D-mop搞了一個「JAMProject」，搵嚟世界各地Artist參與創作，臨近暑假尾段推出第三擊，將呢股MessageTee熱推向高峯。點先襯得型？有請Theresa（傅穎）親身演繹。<br>記者：許維雅<br>攝影：何家亮、黃子偉<br>查詢：D-mop（28082825）尖沙嘴新港中心2樓9號舖（所有JAMTee於全線D-mop及http://goodies.now.com.hk發售）</p><p>「name-chan」主題JAMTee$198<br> Y-3黑色短身冷外套<br> $3,590<br> Y-3米白色冷帽$780<br> Y-3黑色四個骨褲$3,160<br> Y-3灰綠間Belt$900</p><p>SportyLook帶出Casual味</p><p>Tee從來都不是貪靚女孩的那杯茶。好多人覺得着Tee變化少，難着出少女味道。今次Theresa親身示範着Tee一樣可以配搭不同外套、裙或褲，帶出三種不同味道。第一個最基本動作係運動Look，配襯冷外套、四個骨褲，加埋一頂冷帽立即Cutie味十足。想再Casual啲，一件Zip-up外套配牛仔裙，就咩Tee都啱襯。</p><p>「animals」主題JAMTee$198<br> Y-3黑色運動長袖Zip-up外套$2,500<br> Y-3淺藍色牛仔短裙$2,030</p><p>LadyLook帶出Elegant味</p><p>　　好多鍾意着法斯文嘅靚女一見Tee即掉頭，其實只要襯得其法亦可以變得Elegant。最基本當然都係忌着鬆身Tee，先揀選一條深色斯文款式短裙，一件斜肩黑冷上衣隱約騷到個Print之外，配埋高踭鞋後最顯女人味。天氣再凍啲，配厚冷斗篷外套加絲質短裙，Elegant得嚟又不失青春味。</p><p>「lovingheart」主題JAMTee$198<br> JOHANNAHO黑色斜肩冷Top$1,090<br> BernhardWillhelm灰綠色半截短裙$4,150<br> AnneValerieHash肉色圓頭高踭鞋$4,250</p><p>「beautiful」主題JAMTee$198<br> SharonWauchob白色厚冷斗篷外套$2,990<br> MiharaYasuhiro黑色絲質半截裙$2,590</p><p>型Look帶出Cool味</p><p>着Tee只要配襯得好一樣可以型得起，不過要着得型就唔可以着啲太鬆身嘅Tee。配襯牛仔款型格背心加短牛，着埋對長Boots騷長腿，去邊都可以成為焦點。即使唔要牛仔Look，改配黑色冷外套加卡其色短褲仔，亦唔會畀人覺得求其笠件衫上身，感覺又型又Cool。</p><p>「swim」主題JAMTee$198<br> Moussy軍綠色背心$720<br> Moussy牛仔短褲$1,110<br> AnneValerieHash深啡色真皮長Boots$7,690<br> Moussy黑色草帽$480</p><p>「snowt-shirt」主題JAMTee$198<br> Moussy黑色針織背心長外套$580<br> Moussy淺卡其色短褲$650</p><p>Theresa簡單宣言</p><p>Theresa雖然少買Tee，但都有喜愛嘅Tee品牌，例如ROGAN及A&amp;F；款式則偏好較簡單嘅圖案，顏色方面喜歡白色、粉紅色。Theresa教路：「我自己覺得女仔應該着啲貼身、有少少Cutting嘅Tee會好睇啲，襯條牛仔短褲已經好好睇，或者着一啲BootCut牛仔褲，出街最簡單方便。如果件Tee款係較鬆身較大，就要襯番鬆身啲嘅牛仔褲，如果唔係就會好老土。」<br> Theresa個人好欣賞MessageTee所帶出嘅訊息：「我最近拍緊套新戲《黑拳》，要演繹一個背景好慘、際遇好悲涼嘅角色，嗰段時間心情投入咗角色入面，當見到件Tee所帶出嘅Message同角色苦況相似，嗰一刻令我好Touching，你會突然覺得有人明白自己一樣。」</p></body></html>