<html><header><meta charset="utf-8"><title>死者母：我都要承擔責任</title></header><body><h1>死者母：我都要承擔責任</h1><p>【本報訊】「事情已發生，人死不能復生，我唔係想鋤死佢（被告），佢都六十多歲人，畀條生路佢行啦。」禧仔的母親昨聞判後稱：「佢坐幾耐監我唔介意，但用禧仔係自閉兒童來推卸責任及求情就好過份；相反幼稚園嘅老師及校長都話禧仔係資優兒童，叫我哋好好去培養唔好埋沒佢嘅才能。」</p><p>騎樓窗花成陷阱</p><p>提起禧仔，禧媽眼泛淚光地說：「每次返到屋企，都會感到禧仔嘅笑聲，禧仔嘅影子，我真係好懷念禧仔！禧仔嘅死我都要承擔責任。」禧媽有注意家居安全，所有窗花都有上鎖，惟事發當日廚房窗花因晾衣服而沒有上鎖，不料竟成奪愛兒性命的陷阱。<br> 禧媽強調，禧仔比同齡兒童出色，只是語言表達能力有點問題。禧媽說：「禧仔好懂事好生性；佢電腦比老竇仲叻，喺學校仲攞過兩次獎，咁都話自閉兒童！」<br> 禧媽透露，四年前獲編配天水圍的公屋，丈夫是中港貨車司機，為方便丈夫工作才勉強搬入。她為幫補家計，一邊照顧兩兒一邊外出工作；禧仔平時交到幼稚園，大仔（11歲）則會自己照顧自己。</p></body></html>