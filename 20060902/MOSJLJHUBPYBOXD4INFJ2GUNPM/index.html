<html><header><meta charset="utf-8"><title>落妝現素顏　揩油勿打圈</title></header><body><h1>落妝現素顏　揩油勿打圈</h1><p>據很多港日化妝師講，香港女生雖不太懂化妝，卻注重護理皮膚。當然，有良好嘅膚質，化乜嘢妝都特別貼服。是以護膚第一步定要徹底卸除妝物污垢，就好似王子要幫灰姑娘尋回健康素顏，便要懂落妝技巧！<br>記者：陳穎欣<br>攝影：陳偉強　Model：Janine@Calcarrie's&amp;Westley@Starzpeople<br>Make-up&amp;hair：Isabelle</p><p>1.某日，王子喺後院發現灰姑娘，對佢一見傾心，仲約定佢出嚟見面。</p><p>2.於是灰姑娘就悉心打扮準備赴會。</p><p>3.灰姑娘終於等到王子赴會嘅一刻……</p><p>4.點知一擰轉面，濃妝嘅灰姑娘彷彿變成另一個人！</p><p>5.為咗要回復心中嘅清純樣子，王子決定搵卸妝秘笈幫手。</p><p>第一式：濃妝卸妝油最徹底</p><p>落妝油的清潔力係眾多卸妝產品中最強勁，適合用嚟落濕粉、亁粉及各防水化妝品等；加上夏日期間，唔少人都會搽一層防曬霜，而防曬霜會導致毛孔阻塞，形成酒米。因此，建議大家最好用卸妝油洗去面上妝物污垢，令塊面變得亁淨清新。</p><p>★步驟</p><p>用落妝油都有正確手勢，如果手勢錯咗不但唔能夠徹底清潔，仲會弄巧成拙，使皮膚吸收和積聚污垢，所以切記用卸妝油時千萬不要打圈，最好往面部邊緣推。</p><p>★潔油推介<br>shuuemura櫻花落妝油$585</p><p>王牌落妝油之一，櫻花成份能收細毛孔兼鎮定肌膚。</p><p>KOSE清肌精PerfectCleansingOil$240</p><p>遇水即乳化同時帶走毛孔內污垢，仲有效溶解黑頭。</p><p>雪花秀順行潔顏油$390</p><p>於卸妝時輕輕按摩，便能有通淋巴作用。</p><p>第2式　淡妝卸妝水就夠</p><p>卸妝潔膚水可謂近年美容界一大發現。水劑配方性質溫和，適合不同類型皮膚，尤其啱敏感性皮膚使用，能徹底卸妝，且毋須過水，方便到極，啱落淡妝。</p><p>★卸妝水推介<br>Benefitnotonmypillow$190</p><p>設計玩味十足，快速溶化妝容，唔怕整污糟枕頭！</p><p>CLARINS卸妝潔膚水$200</p><p>性質溫和，潔力不俗，陣陣蜜桃香味非常宜人。</p><p>BIODERMA卸妝潔膚水$198</p><p>水狀質地感覺清爽，性質溫和，更可當化妝水用。</p><p>第3式　再清潔泡沫啫喱至爽</p><p>用完落妝油，最好以其他潔面產品再洗一次。潔面泡沫和啫喱用後皮膚感覺清爽，適合混合性至油性皮膚使用。化淡妝就可以齋用潔面泡沫和啫喱卸去油脂污垢。仲有，最好用20度左右嘅清水洗面，太熱或太凍嘅水會刺激皮膚。</p><p>★步驟</p><p>★最佳推介<br>ettusais防暗瘡卸妝蜜$150</p><p>高度潔淨，防止暗瘡和印形成，更可收細毛孔。</p><p>NeoStrataFacialCleanser$310</p><p>含果酸PHA可去除老化角質層，提升肌膚吸收能力，喚醒皮膚再生。</p><p>第4式　戶外卸妝紙搞掂</p><p>用落妝紙快捷省時，撞啱要在室外卸妝時，帶定包落妝紙就唔使全套卸妝品上陣咁麻煩。落妝紙嘅優點係集卸妝、鎮定肌膚和滋潤於一身，毋須過水，但只宜緊急落妝用。</p><p>★戶外推介<br>CLINIQUETaketheDayOff面部及眼部卸妝棉$140</p><p>青瓜精華柔和，令肌膚用後柔軟清新。</p><p>SHISEIDO落妝紙$8（卓悅）</p><p>價錢超抵，細細包方便攜帶，潔力唔錯。</p><p>第5式眼唇要細緻</p><p>眼唇係皮膚較薄較脆弱嘅地方，所以要選擇眼唇專用卸妝品，因一般卸妝油不但會刺激此處部位，而且容易令眼睛周圍生油脂粒。</p><p>★步驟</p><p>★眼唇推介<br>sisleygentleeye&amp;lipmakeupremover$350</p><p>能卸妝及抗浮腫，加強眼部皮膚抵禦力與緊緻度。</p><p>LANCOMEBi-Facil快速眼部卸妝液$230</p><p>好用亁淨，連敏感皮膚及戴隱形眼鏡都合用。</p><p>第6式終結Toner保平衡</p><p>Toner具平衡肌膚pH值嘅作用，配合化妝棉使用更能抹走洗面時未清除嘅污垢同老化角質層。市面上好多toner都具控油成份，有助溶解酒米與平衡油脂。</p><p>★爽膚推介<br>SOFINAHADA-KADeepBoost$210</p><p>潔面後倒於化妝棉上，輕印肌膚即可保濕。</p><p>Shoplists</p><p>Benefit	21103950<br> BIODERMA	35144368<br> 卓悅	28909115<br> CLARINS	29946238<br> CLINIQUE	31481212<br> ettusais	25063180<br> KOSE	28340809<br> LANCOME	28697518<br> NeoStrata	29768888<br> sisley	21579898<br> SOFINA	35149270<br> shuuemura	31481022<br> 雪花秀	31029981</p></body></html>