<html><header><meta charset="utf-8"><title>蔡依林練舞誘舊愛</title></header><body><h1>蔡依林練舞誘舊愛</h1><p>蔡依林（圖）同周杰倫呢對過氣情侶將於今晚出席喺台北中山足球場舉行嘅「MTV封神榜萬人演唱會」，為咗凸顯兩人嘅歌壇地位，又避免佢哋碰頭尷尬，所以連帶綵排都要分開進行。噚日蔡依林雖然只係着住T恤同牛仔褲，不過佢跳舞時搔首弄姿，舞姿都幾誘人嘅。</p></body></html>