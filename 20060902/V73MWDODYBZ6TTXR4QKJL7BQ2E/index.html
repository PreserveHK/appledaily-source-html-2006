<html><header><meta charset="utf-8"><title>保單過期失效惹爭拗</title></header><body><h1>保單過期失效惹爭拗</h1><p>保險客戶未獲通知到期繳費，卻在索賠時始知保單失效。有讀者不滿其理財顧問事前未通知交保費，事後兒子入院，顧問又不通知已過期，致其入住10日私家醫院卻不獲賠償。有關保險公司提醒客戶，需負繳交保費及更新通訊資料責任。<br> 馬太投訴其幼子的理財顧問失責。她說：「四個仔女，一出世都有幫佢哋買保險，我做生意好忙，為咗方便，個個都係每年繳交保費。點知今年6月，得四歲嘅細仔連續發高燒要留醫，住咗10日後，向萬誠保險（已被AXA國衞收購）索賠時，先話我知未交保費，保單已經失效。」<br> 馬太強調，從未收獲催款通知。她說：「我係遲交保費，3月搬屋時未通知保險公司，但個理財顧問有齊我屋企、辦公室同手機電話，冇理由搵唔到我交錢。最離譜係細仔入院嗰陣，我即刻聯絡到佢，但都唔講張單失效，等我住私家醫院之後先話無得賠！」</p><p>稱已逾期30日</p><p>國衞保險發言人指出，據公司紀錄投訴人的理財顧問，於今年2月及5月，已分別聯絡馬太，提醒繳交保費，惟未能直接聯絡，只能作電話錄音留言。<br> 同時公司曾於2月、5月及6月，分別寄出保費、保費逾期及保單失效通知書予客戶，而卻未有收到退郵紀錄，顯示地址錯誤或無法投遞，故有關保單按規定，因逾期30日未繳保費，於5月16日開始失效，之後的索償將無法受理。<br> 發言人指保險乃雙方之合約，保險公司在提供合約列明之服務與理賠的同時，客戶也有責任繳付保費和更改資料，例如新住址。至於理財顧問，何以在客戶兒子入院時，不告知保單已失效一事，國衞方面則不作解釋。<br> 檔案編號：0718058</p></body></html>