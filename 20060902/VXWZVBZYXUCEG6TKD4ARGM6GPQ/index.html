<html><header><meta charset="utf-8"><title>有筍車：本田陳列車　最多減$14,000抵玩新車</title></header><body><h1>有筍車：本田陳列車　最多減$14,000抵玩新車</h1><p>睇車啦喂，今、明兩日本田將會推出數款不同類型的陳列車，載客量高有Odyessy同STEPWGN、要型格有Jazz，想鍊得又有CIVIC，架架新淨如新車，最抵一架平成＄14,000，唔買都睇吓喇喂！<br>記者：黃婉冰<br>攝影：譚盈傑</p><p>齊料版Odyssey　平$14,000</p><p>要坐得落一家大細，首推Supreme版Odyssey，軚環按鈕、CruiseControl、桃木內飾，最好係有埋電摺座椅，尾廂又夠大，內外新淨，同新車差無幾。</p><p>當年車價：＄295,880<br> 二手叫價：＄281,880</p><p>後生仔至愛型格Jazz</p><p>JazzLX向來最受後生仔女歡迎，車仔細細慳油又好玩，磨砂鋁合金裝飾玩味十足，二手價平$13,000，買番架同女朋友遊車河，諗得過。</p><p>當年車價：＄127,880<br> 二手叫價：＄114,880</p><p>STEPWGNELITE電趟門夠方便</p><p>家有老人家或小朋友，呢部STEPWGNELITE版有埋電趟門設計，上落夠晒方便，電鍍把手、真皮座椅、桃木內飾、天窗樣樣有，另一家庭車之選。<br> 當年車價：＄239,880<br> 二手叫價：＄225,800</p><p>CRV內置PIONEER靚音響</p><p>要坐得舒服又要有個大尾廂，可以諗諗呢部CRV，車廂附設PIONEERCD機，車尾廂容量拍得住大型家庭車，搬屋搬寫字樓都仲得。<br> 當年車價：＄238,880<br> 二手叫價：＄225,880</p><p>CIVICVTIA4飛車狂徒MustBuy</p><p>長青不死嘅CIVICVTI，鍾意玩車必買之選，賽車式軚環附設音響調校按鈕，皮椅、鋁合金內飾一應俱全，啱晒後生仔Style。<br> 當年車價：＄183,880<br> 二手叫價：＄175,880</p><p>時間：今日及明日10:00am-9:00pm<br> 地點：九龍太子本田陳列室<br> 查詢：23802231</p></body></html>