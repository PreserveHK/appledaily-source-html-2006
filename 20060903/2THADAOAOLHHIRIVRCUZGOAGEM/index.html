<html><header><meta charset="utf-8"><title>智筆在此︰碧咸的價值 - 鄧達智</title></header><body><h1>智筆在此︰碧咸的價值 - 鄧達智</h1><p>世界盃之後碧咸沉靜了一段日子，腳傷兼英格蘭輸得十分冇體面，曾幾何時的隊長當然冇癮兼冇面，反正啱啱與西甲球隊皇家馬德里續約兩年，被離棄的山河變色也非壞事。</p><p>300萬周薪超值</p><p>碧咸與皇馬簽的新約傳出港幣300萬周薪，群眾大叫吹水報大數，不過以碧咸的號召力，名副其實的王牌萬人迷，這價錢其實超值。<br> 即使不讓他經常出場比賽，只要為他造造勢、出出鏡，讓「Hello」、「OK」之流的八婆雜誌拍拍私隱照片保持知名度，皇馬總舵立個銅像，拍照收費，肖像T恤、手表、波袋、波鞋、球衣……總之在他的名字，執來與面孔能賺到錢的地方都算死草，誰保一周300萬沒回報？<br> 重要是碧咸的外貌不可劇變，射球入門偶有佳績，小小桃色新聞卻與他的辣妹惡婆不可離婚……總之人氣保持保值保溫；三幾百萬容乜易賺，300萬周薪才低呢！一啲都唔貴，冇咁容易炮製第二個萬人迷。<br> 鄧達智<br> 以出色品味穿梭時裝界，對足球熱愛始終如一。</p></body></html>