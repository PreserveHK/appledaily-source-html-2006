<html><header><meta charset="utf-8"><title>荷李活鬥翻拍亞洲片</title></header><body><h1>荷李活鬥翻拍亞洲片</h1><p>香港《無間道風雲》（TheDeparted）<br>10月6日香港上映</p><p>香港版大家睇過無數次，近日公開預告片顯示呢個荷李活版分別不大，導演馬田史高西斯（MartinScorsese）都跟到好足，如果積尼高遜（JackNicholson）用埋英文講「一將功成萬骨枯」就perfect。</p><p>日本《咒怨2》（TheGrudge2）<br>10月美國上映</p><p>上集大收，上映三日電影公司已決定添食，續集繼續由清水崇執導，但故事聽講同酒井法子主演嘅日本版《咒怨輪迴》冇關係，劇本係全新創作，齣戲仲係陳冠希（圖）勇闖荷李活之作。</p><p>泰國《TimetoKill》<br>上映日期未定</p><p>個戲名好渣，原版《BangkokDangerous》或《無聲火》就響得多，荷李活版依然由彭順、彭發兩兄弟執導，不過男主角尼古拉斯基治（NicolasCage）個角色原本又聾又啞，𠵱家變咗女主角楊采妮聾啞，咁算唔算翻拍？</p></body></html>