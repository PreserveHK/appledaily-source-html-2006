<html><header><meta charset="utf-8"><title>波姬小絲受靚佬湯道歉</title></header><body><h1>波姬小絲受靚佬湯道歉</h1><p>湯告魯斯（TomCruise）早前俾派拉蒙高調炒魷，事業直插谷底，佢深知好多女性對佢喺電視上鬧波姬小絲（BrookeShields）食藥醫產後抑鬱嘅說話耿耿於懷，所以上星期四特登走去波姬小絲屋企同佢當面認錯。波姬小絲前日上電視話接受靚佬湯嘅道歉，仲話佢好有誠意，𠵱家已經同靚佬湯做番朋友咁話。</p></body></html>