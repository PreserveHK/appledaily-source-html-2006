<html><header><meta charset="utf-8"><title>新奧爾良市長講錯嘢</title></header><body><h1>新奧爾良市長講錯嘢</h1><p>新奧爾良市長納金（RayNagin）訪問紐約，第一件事係要講對唔住。佢個市上年俾颶風卡特里娜吹到反轉，前幾日接受《六十分鐘時事雜誌》訪問時，話新奧爾良災後重建進度唔錯，起碼好過現時「得個窿」嘅世貿中心遺址。此話一出，批評聲四起。納金去到紐約後，話對講過嗰番話感到後悔，以後不會咁樣形容世貿遺址，仲話嗰度係「未重建嘅聖地」。<br> 美聯社&#13;</p></body></html>