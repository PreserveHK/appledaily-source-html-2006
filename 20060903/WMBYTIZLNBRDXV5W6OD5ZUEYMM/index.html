<html><header><meta charset="utf-8"><title>今日開倉：Disco變身開倉場　先掃NewBalance</title></header><body><h1>今日開倉：Disco變身開倉場　先掃NewBalance</h1><p>外國地方大，自自然然Outlet場都大過人，賣平嘢都可以搞到成間品牌專門店咁。最近，佐敦的莊士倫敦廣場前身的Disco舖位，搖身一變成為開倉場。雖然環境布置欠奉，但勝在場內的NewBalance波鞋超過40款，價錢低至市價一半或更多，部份鞋款更是熟口熟面的大熱款式！同場還有adidas、Fila、ArnoldPalmer、Sunbrella和Chicks等牌子俾你揀，無論你會唔會做運動，都總有好嘢執到！<br>記者：黎婉薇<br>攝影：周旭文<br>Model：WaiMan、<br>Hilda@DeliciousModel</p><p>首選目標──Retro經典款式350</p><p>貪靚唔係罪，去做運動同出街玩一樣，都係要着靚靚先好行動！趁開倉，一百幾十就已經可以執到一身靚衫，仲唔快啲行動！如果講波鞋，首選一定係350，咪睇佢係3系就以為係量產Cheap款，其實呢對Retro款式限量版，手工精細，比普通300靚得多，大有英國版風範，加上3隻色都配得靚，絕對係首選必掃！</p><p>OnWaiMan：淺黃色運動背心　原價$220　特價$99<br> 三個骨運動褲　原價$250　特價$89<br> NewBalance350藍白色特別版　原價$499　特價$250</p><p>NewBalance350限量版<br> 原價$499<br> 特價$250<br> 波鞋迷咩都追求「別注版」，$250就可以買到呢對寫明係LimitedEdition的鞋款，當買多對鞋來看門口都要啦！</p><p>男裝NB鞋款</p><p>咪以為成個場都只有女仔嘢賣，其實場內的男裝NewBalance運動鞋款都好齊，小記就精選咗其中4對畀大家！</p><p>NewBalance579<br> 原價$900<br> 特價$450<br> 油皮版NewBalance特別容易襯衫，仲要啡色襯橙色，勁Sharp醒！跑鞋款買來做運動亦得！</p><p>NewBalance574<br> 原價$750<br> 特價$399<br> 全皮版一直好受歡迎，加上全啡色夠穩陣，成為必搶Item之一！</p><p>NewBalance300<br> 原價$550<br> 特價$299<br> 愛玩顏色波鞋的朋友，呢對鮮綠襯紅就夠晒搶眼。</p><p>精選運動衫</p><p>OnWaiMan：見佢嘅裝束同甫士，就知呢個係跑步Look啦！<br> adidas快亁料黑白色運動背心<br> 原價$239　特價$169<br> NewBalance黑色運動短褲<br> 原價$250　特價$89<br> NewBalance766綠白色跑鞋<br> 原價$599　特價$299</p><p>OnWaiMan：<br> adidas淺綠色運動上衣　原價$239　特價$139<br> NewBalance黑色運動長褲　原價$399　特價$169<br> NewBalance350螢光黃×灰色限量版　原價$499　特價$250</p><p>OnHilda：ArnoldPalmer粉紅圖案背心<br> 原價$155　特價$39<br> 牛仔短褲（Model'sOwn）<br> Sunbrella彩間斜孭袋　原價$500　特價$258<br> NikeACE88紫白色網球鞋　原價$650　特價$399</p><p>地址：九龍尖沙嘴彌敦道219號莊士倫敦廣場2樓<br> 日期：2006年8月25日至9月4日<br> 開放時間：上午11時至晚上9時（入場費全免）</p></body></html>