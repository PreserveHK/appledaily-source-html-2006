<html><header><meta charset="utf-8"><title>勿依賴經紀輸打贏要</title></header><body><h1>勿依賴經紀輸打贏要</h1><p>近日地產界熱話，莫過於發展商的賣樓手法，而地產代理「拉客」的行為，同樣備受關注。在《香港討論區》，有網友便批評，現今代理只懂「吹水」，誤導買家入市，累死人。<br> 不過，網友jackyckb301卻指出︰「作為消費者，是否應為自己的行為負責？買樓前是否應做做功課，評估一下樓市前景?」<br> 網友小愉兒對此說法大表認同︰「𠵱家啲人淨係輸打贏要，炒樓輸咗最衰就係啲經紀，但賺大錢又唔見畀多幾隻佣？﹗」</p><p>倡議立法禁止炒樓</p><p>至於有網友提出「如果政府立法禁止炒樓，贊唔贊成？」的題目，亦引起廣泛討論。<br> Michael321321說︰「我覺得啲人好衰，將啲樓炒貴晒，如果唔係佢哋，樓價根本唔會咁貴……其實炒樓嗰班人，要搵錢啫，咪去炒股票囉，點解咁冇陰公，拿嗰啲『人最基本生存的必需品』來炒賣。<br> 他又強調︰「有人用經濟學角度去分析，炒樓是必然的供求現象，借機會為炒樓行為辯護，我想問，若然用經濟學角度去分析後，證明炒血和藥物都是供求合理現象，係咪代表炒血和藥物都是正確行為﹖」&#13;</p><p>97年入市你唔好彩啫</p><p>不過，當然亦有人力撐炒樓無罪，發出不少聲音。6688xp說︰「香港係全世界最自由社會之一，限制人炒樓，我同你賭身家，一定無可能。仲有，係你唔好彩啫，無人叫你97年去買樓，你睇吓2002/03買樓嗰班人，𠵱家不知幾happy。」<br> 網友SAE.com.hk更毫不客氣講︰「廢話……超級廢話……如果炒樓都要立法，咁唔好有買賣股票囉，都係炒。」<br> hitrate指數：2521次</p></body></html>