<html><header><meta charset="utf-8"><title>陳沛嘉寸陳嘉容：可能佢紅</title></header><body><h1>陳沛嘉寸陳嘉容：可能佢紅</h1><p>陳沛嘉前晚在中環出席TripleEdge髮廊派對，早前她發聲明稱疑因某名模欲隻手遮天，指明不與她同場令工作量銳減，她對此說：「我都係想幫自己講番幾句嘢，但係就唔知點解有一團人誤解，我只可以講我呢幾年都叫有餸食，但係就冇飯開，你知中國人要有飽飯落肚㗎嘛。」</p><p>唔覺連累對方</p><p>問是否覺得很委屈？陳沛嘉謂沒有，但此事矛頭指向陳嘉容，陳沛嘉說：「唔知傳媒點解當咗佢係代表人物，可能佢紅係topmodel啦。」問會否覺得連累了對方？她說：「冇話邊個連累邊個嘅。」再問到陳嘉容是否其朋友時，她說：「係同行囉，係行騷嘅夥伴，朋友要見面同溝通，希望將來可以同佢多啲溝通啦，如果佢當我係朋友就更加受寵若驚㖭。」<br> 採訪:RitaLeung<br> 攝影:RickyIp</p></body></html>