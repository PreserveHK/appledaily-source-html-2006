<html><header><meta charset="utf-8"><title>網絡風雲︰解構港女網上照一味扮可愛</title></header><body><h1>網絡風雲︰解構港女網上照一味扮可愛</h1><p>網民愛把個人靚相放上網，作為自己網誌或日記的profile相，而香港女網民的頭像，大多千篇一律：三七面、碌大眼、嘟嘴仔……很可愛啊！有心人把這些自拍特徵輯錄成《港女影相指南》，相當爆笑。</p><p>頭髮左遮右遮</p><p>「理想空間」網民芯雪大讚《指南》夠寫實：「真係好多女仔都係咁影，尤其是以為自己好可愛好靚嗰啲，我個friend都係其中一分子（帶黑con、唔望鏡頭、V字手勢、木嘴）。」hh1691說：「哈哈，我都試過咁影，真係比平時cute好多㗎。」<br> 《指南》在各大討論區已激發網民爭議，yuyu00說：「係呀，啲頭髮左遮右遮，影到懶有藝術feel咁，但其實係遮緊自己個醜樣。」有人認為這是自欺欺人：「如果只有三七面靚而正面唔靚，咁佢係唔係成世都要擰歪面做人？」最發人深省的回應，要算是minhermione：「其實用《港女影相指南》影的相再漂亮，也只是一幀不像自己的照片。別人虛情假意的讚賞，要來幹嗎!?」&#13;</p></body></html>