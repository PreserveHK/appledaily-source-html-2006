<html><header><meta charset="utf-8"><title>揚明生事新劇被飛</title></header><body><h1>揚明生事新劇被飛</h1><p>無綫藝員揚明素有翻版謝霆鋒之稱，上個月佢因為傷人案而被判罰款同守行為一年。前晚無綫製作資源部副總監樂易玲出席新秀比賽時，就話佢只係聽過同事滙報呢件事，不過已經畀咗個最後警告揚明，仲抽起咗佢喺新劇《天機算》嘅角色。樂小姐話：「佢都有悔意，呢一年守行為自己要小心囉，唔係隨時入去坐㗎。」樂小姐又話公司都係睇報紙先知呢件事，至於會唔會同揚明解約，佢就話暫時唔會喎。<br> </p></body></html>