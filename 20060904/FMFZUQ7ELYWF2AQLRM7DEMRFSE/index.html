<html><header><meta charset="utf-8"><title>　　葉澍堃好頭好尾 - 李八方</title></header><body><h1>　　葉澍堃好頭好尾 - 李八方</h1><p>煲呔唔認埋緊新班底，但係周街都喺度指手劃腳，估邊個司局長有得留低，八方聽聞，阿松同班同學，即係73年港大畢業生，各有各發展，有人冇得留低，有人就有得留都要走。<br> 其中一個係有名你叫嘅大蛇葉。話說葉澍堃局長一向識得用力，唔會亂出招，唔好以為佢唔做嘢，其實私底下將啲問題一個一個搞掂，絕對唔會為老細添煩添亂，呢種伙記好難搵，加上佢老哥係AO出身，煲呔更加愛惜，於是就向佢示意可以留低多做五年，同佢共同進退。<br> 老葉收到訊息當然高興，至少一洗以往不受重用嘅怨屈氣，不過，喺權衡輕重之後，八方聽聞佢老哥都係唔想繼續玩，寧願好頭好尾，做完一屆問責局長，就安全着陸，陪多啲老婆同家人。</p><p>咁又啱喎，葉局長當年離開公務員編制已經收咗一筆成千萬嘅分手費，呢幾年又有進賬，一邊又有長俸食，咁辛苦又為乜呢？煲呔口中話唔夠人，其實大把人漏夜趕科場，邊使愁。</p></body></html>