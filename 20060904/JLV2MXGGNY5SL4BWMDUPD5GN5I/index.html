<html><header><meta charset="utf-8"><title>遙遠的祝福：希望在人間</title></header><body><h1>遙遠的祝福：希望在人間</h1><p>急驚風遇着慢郎中的故事，由程翔和劉敏儀演繹可謂不作他人想。就算只是下車慢了一點，程翔也會不耐煩，責怪太太手腳太慢；有一次，劉敏儀被丈夫催促下車時，手騰腳震地跌了手提電話，損失慘重。是錯配嗎？偏偏他們結婚將近24年。如果可以向遙遠的丈夫送上一句說話，劉敏儀最希望告訴枕邊人：「希望在人間，我哋要繼續努力。」<br> 對於丈夫曾被盛傳有情婦，篤信佛學、曾經一度念《金剛經》而有出家之念的劉敏儀看得很「輕」。她當然希望報道並非事實，但同時為男士辯護，坦言：「如果係玩弄女性，我會好唔接受；但如果係真嘅感情，我會尊重。」</p><p>佢有女士欣賞好正常</p><p>她舉例稱，成功商人需要sexualenergy（性能量），所以會包二奶及玩弄女明星，「但我先生係好鍾意思考，每日對住電腦十幾個鐘……佢嘅生活比較平淡，鍾意睇火車、飛機時間表。當然我係希望佢唔會喜歡第二個女人，但incase（萬一）佢有其他女士好欣賞，我會覺得都係人之常情。」她更稱，一旦丈夫厭惡自己，大可「出家去做尼姑囉。」<br> 本報記者</p></body></html>