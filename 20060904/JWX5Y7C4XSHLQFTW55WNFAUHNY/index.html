<html><header><meta charset="utf-8"><title>莫文蔚提婚事耍太極</title></header><body><h1>莫文蔚提婚事耍太極</h1><p>莫文蔚（Karen）前晚喺台北巨蛋舉行演唱會，全晚以性感示人，反應好好，仲俾fans譽為台北「今年最好看的演唱會」。Karen喺台上話「從來沒有人跟我求過婚」，台下嘅男友馮德倫即時大笑。慶功宴上，Karen全家都俾記者追問結婚問題，馮德倫話要問Karen，Karen就大耍太極，話要問阿媽，點知莫媽媽話幾時都得，將個波拋番畀乖女，Karen只好話：「有空再說。」</p></body></html>