<html><header><meta charset="utf-8"><title>喂，睇書啦！<br>《AUTOCAR》Volume249No8　LexusLF-A混能跑車極快</title></header><body><h1>喂，睇書啦！<br>《AUTOCAR》Volume249No8　LexusLF-A混能跑車極快</h1><p>呢個年頭咩都話要講環保，就連汽車工業都唔例外，所以各大車廠近年紛紛推出唔同類型嘅環保車款。喺日本方面，Toyota除咗推出Prius呢款享負盛名嘅混能車款外，今期《AUTOCAR》仲爆料話Lexus會喺2008年推出一款名為LF-A混能跑車，車頭酷似新款IS250嘅LF-A，用上雙門設計，望落甚有跑車Feel，車廂編排都同樣有跑格，其中藍色錶板最能夠將呢個Point展露出嚟。動力配搭則以一台5.0公升V8引擎作核心，附以大馬力輸出嘅電馬達，0至100km僅約4.0秒而已。</p><p>可怕豪房　AudiS8</p><p>Audi近年推出嘅豪華房跑都被高度評價，新推出嘅AudiS8都唔例外。外觀極具肌肉感嘅佢，車廂內裏全部都係S系跑車專用嘅Design，嗰台5.2公升V10引擎更可迸發出450匹馬力，難怪我哋嗰位新加入車版嘅靚太Elaine，都話部車好正呢。<br> 記者：鄭達基&#13;</p></body></html>