<html><header><meta charset="utf-8"><title>南華職球員現場睇決賽</title></header><body><h1>南華職球員現場睇決賽</h1><p>說得上是世錦賽，座上當然有來自世界不同地方的觀眾。昨日的決賽，席上就有一班香港來客──本港甲一組籃球班霸南華隊。今次整支南華籃球隊職球員來日本旅行兼睇世錦賽，原來都是班主洪游奕先生的主意。<br> 「一大班人過嚟睇波同旅行，一來可以聯絡感情，二來等大家打波時默契都好啲。而且平日唔多機會睇到咁高水平嘅籃球比賽，對球員嚟講係好難得嘅經驗。」洪游奕說。今次邀請了成隊波、一行20多人來日，使費當然不少，不過能夠對球隊有幫助，洪班主都認為好值得。</p><p>熱門輸波依然興奮</p><p>之前4強戰已來到埼玉觀戰的一班南華球員，雖然看到「夢7」及阿根廷兩支熱門輸波，表現依然興奮。不過，身兼港隊後衞的胡國鋒就批評球場氣氛唔夠熱烈。他說：「可能個場靜咗啲，而且場入面嘅大電視又冇即時重播，球員動作太快，有時會睇唔清楚，有重播會好啲。」</p></body></html>