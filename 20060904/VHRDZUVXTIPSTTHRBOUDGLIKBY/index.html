<html><header><meta charset="utf-8"><title>四英雌率娘子軍出巡<br>原子鏸胸降MK女人萬歲</title></header><body><h1>四英雌率娘子軍出巡<br>原子鏸胸降MK女人萬歲</h1><p>原子鏸、毛舜筠（毛毛）、林苑及謝寧等四位電影《大丈夫2》女演員，昨日率領100位女性，齊集旺角行人專用區，高舉寫上「女人唔滾、男人唔緊」的橫額遊行，宣示女權。她們沿途大派電影T恤，場面混亂，低胸上陣的原子鏸更成焦點所在，相反林苑為免被人睇蝕，拒絕性感上陣。</p><p>電影公司原先安排原子鏸、毛舜筠、林苑及謝寧等《大丈夫2》女演員由旺角街頭近亞皆老街位置，沿着行人專用區步行至百老匯戲院，並派發T恤造勢。不過為免人多引起混亂，故縮短行程。</p><p>雙手護胸</p><p>由於大批工作人員在旁護駕，加上傳媒人數眾多，令圍觀市民無法埋身，眾女星只好將T恤拋向途人。<br> 昨日原子鏸穿上吊帶低胸裙上陣，她說：「我覺得着得自然就得，平時好少嚟旺角，今日見到咁多人圍住，都唔係好驚。」而毛舜筠強調自己是一個正派監製，絕對不會要求演員穿着性感服裝為電影宣傳，她說：「佢哋咁靚女，喺旺角着得咁性感，我都驚驚哋，太混亂唔係幾好，安全最緊要。」<br> 相比原子鏸，同場的林苑顯得非常密實，她聲稱自己並非走性感路線，故不會以性感打扮現身旺角。<br> 事後林苑說：「我覺得場面都唔係好混亂，我都驚俾人睇蝕，係女仔都驚㗎啦！我私底下就會着得性感，但公開就一定唔會，如果有乜嘢事，我會第一時間用雙手護住自己個胸先。」<br> 採訪：魯萍<br> 攝影：葉君海</p></body></html>