<html><header><meta charset="utf-8"><title>化妝師捧　美國平貨　持久眼影＄40</title></header><body><h1>化妝師捧　美國平貨　持久眼影＄40</h1><p>好多女生都應有以下經驗：在sales姐姐大力吹噓下，有時會花上幾百蚊買一件名牌化妝品，但返到屋企用唔夠幾次，就立刻發現效果差強人意，最後白白浪費金錢。其實好多平價化妝品質素都有番咁上下，今次找來9位來自不同界別的靚女型男，推介佢哋心水平貨，最緊要係每件唔過$50。<br><br>記者：馬靜兒<br>攝影：林栢鈞、陳陶鈞<br>Model：Fiona</p><p>教你買平貨</p><p>平貨都有好，視乎你是否懂得選擇。有些日本品牌會出副線產品，專走少女市場，價錢平一大截而質素有保證。這些牌子通常不會在百貨公司櫃位售賣，大多在水貨店或連鎖藥房裏找到。除了日本貨，連鎖藥房都有一些知名的國際化妝品牌，價錢只賣幾十元，且一樣有得試。測試時最重要看看化妝品是否容易推開，色澤均勻等。眼線筆就試它的軟硬度，以免太硬會刮傷眼皮。</p><p>花旗貨夠專業<br>GaryChung　職業：化妝師</p><p>推介產品：MAYBELLINE完美遮瑕膏$35（a）<br> 「好易用，而且顏色較貼近香港女仔膚色，價錢又平。」&#13;</p><p>Janice　職業：化妝師</p><p>推介產品：MAYBELLINE<br> 彩色持久眼影$40（a）<br> 「MAYBELLINE嘅product質素一向都OK！眼影好易上色，而且不容易脫落。」</p><p>品牌背景：紐約老牌子，價錢大眾化，但質素一點也不俗，經常起用大明星如章子怡做代言人。</p><p>Pearl　職業：化妝品Sales</p><p>推介產品：LidSplash<br> LiquidEyeliner$35（c）<br> 「顏色選擇多，而且很易控制，最好塗完眼影，再搽上下眼線，雙眼更突出。」&#13;</p><p>品牌背景：來自美國，勝在顏色多且夠緊貼潮流，自稱曾獲《VOGUE》及《SEVENTEEN》等雜誌報道。</p><p>日本貨穩陣受歡迎<br>Fiona　職業：Model</p><p>推介產品：Cezannecreamcheek$40（c）<br> 「胭脂顏色淡淡哋好自然，特別適合東方女性膚色。」</p><p>推介產品：CezannePowder&amp;<br> CreamShadow$40（c）<br> 「喜歡佢一格係膏狀，一格係粉狀，塗上眼唔易脫色，今季必買大熱黑色眼影。」</p><p>品牌背景：日本貨，其防曬用品及眼影很受歡迎。</p><p>Makiyo　職業：時裝Sales</p><p>推介產品：CANMAKE甲油$36（a）<br> 「塗兩層已好靚，粉色中帶閃亮，容易控制。」</p><p>品牌背景：CANMAKE是日本品牌，別看它只是幾十元貨色，日本年輕人雜誌《non-no》經常有介紹。好多學生都是它的擁躉，香港的大型連鎖店如屈臣氏、萬寧有專櫃發售。</p><p>Oliver　職業：記者</p><p>推介產品：Kate眼影筆$34（a）<br> 「可用作眼線筆或眼影，佢筆芯夠軟，唔怕畫到眼皮痛。去旅行時我會買多兩隻色，貪佢細細支放在化妝袋夠慳位。」</p><p>品牌背景：Kate係Kanebo的副線，價錢屬中價，在香港水貨舖及某些大型連鎖店有售，個人則認為其眼影睫毛液最好用。</p><p>韓國貨價最平<br>Hibernia　職業：Model</p><p>推介產品：MISSHA甲油$15（d）<br> 「選深色的特別靚，塗一層已經好sharp，顏色又均勻！」</p><p>品牌背景：韓國品牌，兩年前打入香港市場，開了很多間分店，更有權相佑做代言人。購物又送海報又送贈品，冧死好多妺妹仔。</p><p>Liz　職業：OL</p><p>推介產品：ETUDEFruitsade　$49.3（c）<br> 「塗少少就已經好令，好出色！」</p><p>品牌背景：韓國名牌貨，很多model都說其化妝品好用，以宋慧喬做代言人。</p><p>Monique　職業：護膚品Sales</p><p>推介產品：SKINFOOD<br> 可可巴亮麗修護指甲油$40（b）<br> 「有可可巴油成份，可以滋潤指甲，唔怕變黃。呢隻芥辣黃都幾型！」</p><p>品牌背景：韓國品牌，來港只是數月，有化妝品、護膚品、身體護理、嬰兒產品、男士護膚品等。</p><p>Shoplists</p><p>a.屈臣氏　25770081<br> b.SKINFOOD　28349121<br> c.卓悅　29722088<br> d.MISSHA　23120330</p></body></html>