<html><header><meta charset="utf-8"><title>夥陳茵媺訪匈牙利<br>AnaR.怕艷遇：鬼佬又Tall又Big</title></header><body><h1>夥陳茵媺訪匈牙利<br>AnaR.怕艷遇：鬼佬又Tall又Big</h1><p>名模AnaR.及應屆港姐冠軍陳茵媺等，昨日在灣仔出席「香港時尚會展─布達佩斯」記者會。下周將聯同周汶錡及陳嘉容等往當地行騷的AnaR.，表示早於16歲曾往當地拍廣告，問她會否順道昅靚仔，她即時向男友周立璟大派定心丸說：「我淨係鍾意亞洲人，鬼佬又tall又big。」<br></p><p>香港貿易發展局將於下周在匈牙利布達佩斯舉行時裝騷，多位名模包括周汶錡、陳嘉容、楊崢及AnaR.將會前往當地行騷，應屆港姐陳茵媺也會以宣傳大使身份前往。</p><p>勁買彩色玻璃</p><p>AnaR.昨日與楊崢及陳茵媺在灣仔會展出席記者會，巧合地原來AnaR.及楊崢均同時在16歲到過布達佩斯，AnaR.說：「我16歲時就去過布達佩斯拍朱古力廣告，印象中當地風景好靚，今次舊地重遊我會買好多彩色玻璃畀媽咪做手信。」問她會否順道在當地昅靚仔？她說：「唔會啦，我一直都係鍾意亞洲人，對西方人一啲興趣都冇，我好驚鬼佬，佢哋又tall又big。」楊崢則指回想自己當年去布達佩斯甚麼都沒有準備，像個白癡一樣。</p><p>心儀法國浪漫</p><p>港姐冠軍陳茵媺對將出發往布達佩斯十分興奮，她說：「我未去過東歐，感覺上當地應該好有神秘色彩，不過我個人對法國最有好感，當地人好浪漫。」她又指自當選後工作十分忙碌，沒時間停下來，她說：「咁樣都好，因為一得閒我都唔知做乜嘢好。」<br> 採訪：GeneNg<br> 攝影：RickyChan&#13;</p></body></html>