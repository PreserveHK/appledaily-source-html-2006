<html><header><meta charset="utf-8"><title>城城讚楊采妮有女人味</title></header><body><h1>城城讚楊采妮有女人味</h1><p>郭富城昨日在美孚擔任Roadshow《紅人館》主持，請來楊采妮（Charlie）、許茹芸及新戲《父子》導演譚家明接受訪問。城城與Charlie合作拍戲後互相欣賞，他說：「我哋好多年前一齊拍過廣告，當時覺得佢好男仔頭，點知今次第一次合作拍戲，就蛻變得好有女人味。」問她是否其喜歡的類型？城城說：「唔好成日問啱唔啱我啦，佢做個角色好有味道，係個好吸引人嘅女性，唔係以前嘅玉女。」<br> 楊采妮笑謂也覺得自己男仔頭，她又回敬城城說：「以前我畀80分佢，𠵱家畀100分。」她大爆城城拍完戲後，還陪戲中小演員玩，她說：「佢好有耐性，仲同小朋友排舞一齊表演畀我睇。」不過Charlie表示城城看着她長大，二人感覺像親情，不會有愛情。<br> 採訪：胡比　攝影：仇志德</p></body></html>