<html><header><meta charset="utf-8"><title>艾歷臣失業依然風流</title></header><body><h1>艾歷臣失業依然風流</h1><p>前英格蘭國家隊領隊艾歷臣𠵱家成58歲人，兼且又係失業漢一名，不過最重要都係有英足總日日畀高薪佢歎世界，好似呢排仲識咗個33歲嘅靚女歌手，而且俾人影到佢喺位於家鄉瑞典嘅別墅裏面，同呢位新歡喺泳池邊曬太陽兼搽油，不知幾咁風流快活，失業漢嚟講佢都算巴閉嘞！</p></body></html>