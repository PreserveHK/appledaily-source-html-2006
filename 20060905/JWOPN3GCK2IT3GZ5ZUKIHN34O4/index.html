<html><header><meta charset="utf-8"><title>橙皮浸浴夠醒神</title></header><body><h1>橙皮浸浴夠醒神</h1><p>近期天氣翳翳焗焗，行一陣街就會又流汗又腳攰，有網友問返到屋企會做乜嘢去舒緩？如果無時間出街做spa，在家自己浸浴都可以暫時舒緩疲勞。網上好多人都提供了不少DIY浸浴材料。要滋潤可以用橄欖油、蜜糖加片糖；平日手凍腳凍可以用白酒加白蘿蔔浸。有時我會買橙或西柚等水果，剝皮後，將果皮拋入注滿熱水的浴缸浸10分鐘。橙香、柚子的香氣令人好醒神，仲可以邊浸浴，邊吃果肉。若去陽光與海灘的地方，唔小心曬傷，可以用紅茶包泡紅茶，倒入熱水中浸，以緩和曬傷後的刺激及疼痛。</p><p> http://www.uwants.com/viewthread.php?tid= <br> 2622712&amp;extra=page%3D8</p></body></html>