<html><header><meta charset="utf-8"><title>巴塞樂善好施抵讚</title></header><body><h1>巴塞樂善好施抵讚</h1><p>咩叫發財立品？西甲巴塞隆拿就係典範喇！會長拉樸達周日宣布除咗會捐出球衣胸口為聯合國兒童基金會免費做廣告外，未來5年將每年捐出150萬歐元（約1,500萬港元），同時將每年預算嘅0.7%經費用作慈善用途。巴塞隆拿咁有心，令我求大俠肅然起敬，聽日就去買件巴塞球衣支持下！</p></body></html>