<html><header><meta charset="utf-8"><title>周麗淇談擇偶最忌粗口躁男</title></header><body><h1>周麗淇談擇偶最忌粗口躁男</h1><p>周麗淇（Niki）、吳浩康（Deep）、泳兒等昨日到德藝會出席「香港ITU三項鐵人亞洲盃」記者會，男藝人分別示範踏健身單車及跑步機，女的則充當啦啦隊。<br> Niki的頸上有一小片紅色傷痕，她解釋是抹汗抹損：「我前日去旺角睇足球比賽，我係咁抹汗，抹到損咗，大家唔好諗埋啲衰嘢呀！」Niki又指欣賞球賽時身邊有不少男士爆粗，她說：「睇波時啲粗口係咁飛，仲要講得好流利，但係我唔希望男朋友講粗口。」</p><p>怕不舉拒服西藥</p><p>另外，近日阿Deep以針灸醫治「鬼剃頭」，不過其脫髮問題似乎更加嚴重，問他為何不服食西藥，是否擔心會有不舉等副作用出現，他只說不想服用太多藥物。當記者取笑阿Deep剛甩拖，就算不舉也不會影響生活時，他笑說：「我23歲咋，無啦啦點會不舉呀！就算冇飯食都要有肚餓感覺㗎，點都要畀啲反應我啩！」<br> 採訪：李珮洳<br> 攝影：陳順禎</p></body></html>