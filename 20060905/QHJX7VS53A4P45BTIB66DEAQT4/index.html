<html><header><meta charset="utf-8"><title>新機預報：PMP數碼廣播Ready</title></header><body><h1>新機預報：PMP數碼廣播Ready</h1><p>等咗咁多年，數碼電視都未正式啓播？就連法國PMP品牌ARCHOS，都要預報定全球首部內置接收數碼電視功能嘅PMP機740TV，以解燃眉之急咁話！呢次ARCHOS共公布4款唔同路線嘅PMP，當中旗艦機740TV其實已經Ready好，只欠香港未有技術Support，搞到記招當日有真機都冇得試！但睇真啲，呢部強作其實就係大半年前已見街嘅ARCHOS740，今次純粹追加數碼廣播接收功能，同樣配備7吋超Wide屏幕，睇電視真係靚到不得了。<br>同場加映仲有404、504以及604三部即將推出嘅PMP。先講404，佢屬於輕量級別，細巧程度一隻手足以包實，問題係個芒得3.5吋Wide，如果夠用當然唔成問題；至於走中型路線嘅604，佢配備同PSP一模一樣嘅4.3吋芒，加埋DVR座、流動式音響系統，及活動式鏡頭仔，俾你玩盡拍片、聽歌甚至錄製電視節目都得；講到最後呢款504，佢屬於ARCHOS高容量系列，內置80GB及160GB兩款，可媲美現時最勁嘅電腦Hardisk㖭！<br>記者、攝影：陳國輝</p><p>售價：<br> 404（$2,980）<br> 504（80GB$4,390）<br> 504（160GB$6,120）604（$3,990）<br> 查詢:捷成洋行（29262325）</p></body></html>