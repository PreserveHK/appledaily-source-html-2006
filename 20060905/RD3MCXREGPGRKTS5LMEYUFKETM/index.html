<html><header><meta charset="utf-8"><title>靠藝發局有發達　藝評網得個嬲</title></header><body><h1>靠藝發局有發達　藝評網得個嬲</h1><p>在7月中旬藝術文化界又同藝術發展局唔妥，搞了個「杯葛藝術發展局『藝術評論網頁』主導計劃」，因為錢太少，20萬一年想乜都要晒，計劃包括建網、1年360篇每篇不少於千字的演出評論文章，文化人計過條數，要請個執行編輯，餘下每篇只分得$200，又要攞埋版權，評論界一致視為是藝術工作的新低價，於是聯名聲討。刊出後各方受過藝發局氣的義士紛紛網上聲援，香港的藝術文化圈實在太細喇，會上網的早已是藝術文化的忠實擁躉，唔使叫都會在網上結集。有位唔識死，自稱「過氣編輯」的網友回應﹕「搞文化的人往往將之視作個人樂趣，曲高和寡，自得其樂，當然要付出代價。」結果當然是被群起攻之。其實真正的藝術社群都明白，睇評論就等於看影評學習電影，之前的所有藝術運動和大師都是因為有評論，藝發局講咗10年得個吉，就算攞到資助，要不是做義工，就是拿錢來分豬肉，建立自己勢力，想起都得人驚，黑暗時代又嚟喇！</p></body></html>