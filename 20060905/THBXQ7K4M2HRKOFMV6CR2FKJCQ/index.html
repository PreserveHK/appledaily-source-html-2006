<html><header><meta charset="utf-8"><title>滙豐總行載歌載舞</title></header><body><h1>滙豐總行載歌載舞</h1><p>搭建一個約3米高的工作台，要幾多時間呢？答案係1分鐘。拆呢？亦係1分鐘。<br> 愈來愈注重品牌及推廣嘅滙豐銀行，噚日喺中環總行搞咗場show，請來一班雜技演員載歌載舞，為其工商業務新環球廣告系列拉開序幕。<br> 呢班演員大部份造型係地盤工人，其中一位扮芭蕾舞蹈員，喺大約1分鐘時間內，用鐵架接合成兩個約高3米嘅工作台，然後喺工作台上及地面表演，喺滙豐總行地下廣場又唱又跳，十分熱鬧。駐總行各部門高層都有出席支持，而邵銘高及梁高美懿仲同一齊上台客串玩埋一份（圖）。<br> 臨近表演尾聲，呢班演員行動迅速地將工作台拆卸，呢種雷厲風行嘅行動家作風，正合集團行政總裁紀勤意思。<br> 李潤芳攝</p></body></html>