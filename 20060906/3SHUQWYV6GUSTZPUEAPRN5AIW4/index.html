<html><header><meta charset="utf-8"><title>巨人球星遊迷你迪士尼</title></header><body><h1>巨人球星遊迷你迪士尼</h1><p>香港迪士尼喺風風雨雨下過咗第一年，米奇老鼠嘅吸引力，喺呢年似乎唔夠海馬咁勁，接待人客數字只得500萬，未能達標。踏入第二年，迪士尼似乎開始明白，要贏人，就要畀遊客多啲新鮮感。除咗喺10月尾鬼佬鬼節搞「迪士尼怪誕節」，亦在1歲生日大事慶祝，又趁NBA湖人巨星拜恩旋風式訪港，邀請對方去迪士尼，唔知道巨人球星對迷你版迪士尼觀感如何。<br> 而八個參加香港籃球總會青苗計劃嘅小球迷，一早喺樂園等偶像，佢哋獲拜恩成立嘅基金「VIVODELMONDO」及迪士尼贊助，明年之前飛去洛杉磯參加「文化交流遊學團」。拜恩一到迪士尼即一展身手，跟住仲參與巡遊。迪士尼今次都算把握商機，始終喺香港做生意要有創意，港府話嘅。<br> 路透社圖片</p></body></html>