<html><header><meta charset="utf-8"><title>睇日系機得個「恨」字</title></header><body><h1>睇日系機得個「恨」字</h1><p>早排水貨佬不斷入日系手機，好似Vodafone804SH、904SH等，但到家陣仍未解到Lock，仲係得個睇字，未能為機民「解渴」。更攞膽係日本網絡商au又公布多12款9月開售嘅秋季系列，有部份發燒機民慨歎，日系機同香港手機相比，簡真係兩個世界，睇極都得個「恨」字！<br>查實日系機每次有新貨出街，都好興一批批咁上。今次12款型號當中，全來自日本大廠如SHARP、SonyEricsson、Toshiba以及Hitachi；最大特色除各自有唔同嘅色彩配搭外，其中4隻型號更支援日本國內廣播制式BCMCS（Broadcast/MulticastServices），能即時收睇節目。雖則話摺機設計咁簡單，原來彩芒Size已達到2.7"闊，十足PDAPhone咁Wide！規格咁勁又冇得玩，難怪本地網友一直靠「望Web止渴」咁吊癮啦。　　記者：陳國輝</p></body></html>