<html><header><meta charset="utf-8"><title>投資者掃二線地舖</title></header><body><h1>投資者掃二線地舖</h1><p>雖然自由行同廸士尼效應破滅，但一般小市民仍然要如常生活，所以民生消費冇受影響，中原香港商舖部營業董事徐康達對蘭西講，洪姓投資者睇準呢個商機，一於喺呢啲民生消費地區掃貨；其中用2240萬，買入灣仔軒尼詩道323至331號A舖，面積1500方呎，呎價1.49萬，上址現由日本城租用，每月租金約8萬蚊，租期至07年4月，回報約4.3厘。<br> 另外，呢個投資者又用780萬，買入筲箕灣道345號地舖，面積1500方呎，連閣樓1000方呎，呎價5200蚊，交吉形式出售。按現時市價計，個舖位月租叫價可逾3萬蚊。<br> 聽講呢個投資者揸咗十幾件貨，主要係舖位，佢特別鍾情港島區，專揀民生消費區嘅3000萬以下舖位。</p></body></html>