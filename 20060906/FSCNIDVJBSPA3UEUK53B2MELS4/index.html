<html><header><meta charset="utf-8"><title>劉浩龍踢傷腳有排痛</title></header><body><h1>劉浩龍踢傷腳有排痛</h1><p>劉浩龍（師兄）噚日去商台接受訪問，見佢行路嗰陣拐吓拐吓，原來佢對腳成個月前已經整傷咗，到𠵱家都未好番，師兄話：「都係自己衰啦，又去踢波，所以我決定呢個月都唔踢。本來我之前要去錄個遊戲節目，因為對腳好痛，最後去唔到，搞到我都覺得唔好意思。」𠵱家先嚟後悔，一早應該唔好咁貪玩啦！</p></body></html>