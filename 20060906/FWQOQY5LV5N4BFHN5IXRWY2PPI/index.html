<html><header><meta charset="utf-8"><title>李嘉誠又講第三個仔</title></header><body><h1>李嘉誠又講第三個仔</h1><p>係人都知超人李嘉誠得兩粒仔，一個係四索得男嘅澤鉅，另一個係四十出頭，耐唔耐就搞單大嘢嘅澤楷。但超人噚日喺星洲，出席福布斯全球CEO會議，兼攞埋終身成就獎嗰陣，就齋講1980年出世嘅第三粒仔，即係可以分到佢三分一身家嘅李嘉誠基金會。<br> 超人平日講起兩個仔，說話都比較含蓄，但對於第三粒仔，佢嘅用詞就大膽好多，唔只話呢粒仔一早擁有佢唔少資產，仲話會全心全意咁愛護呢個仔㖭！<br> 超人又話自己由12歲開始打工，做咗六十六年，喺競爭激烈嘅商業社會，成日要具備智慧、遠見，同創新，搞到佢身心勞累；雖則係咁，但佢話自己始終都係快樂的人，而佢嘅快樂之源，就係「能洞悉內心的富貴，才是真的富貴！」唔知佢內心嘅富貴，包唔包括嗰段甜蜜蜜嘅黃昏之戀呢？</p></body></html>