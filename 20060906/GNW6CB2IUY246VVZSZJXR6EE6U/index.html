<html><header><meta charset="utf-8"><title>　　家族擁六間上市公司 - 李八方</title></header><body><h1>　　家族擁六間上市公司 - 李八方</h1><p>羅鷹石嘅商業王國鷹君63年成立，已有40餘年歷史，目前市值百六億。公司名稱由羅鷹石的「鷹」字及妻子杜莉君的「君」字合成。<br> 羅鷹石有六個仔，各有所成；其中排第二嘅羅旭瑞擁有三家上市公司（世紀城市、百利保及富豪酒店），排第四嘅羅康瑞控有瑞安，加上鷹君最近分拆的冠君，家族的上市王國共有六間上市公司，主要做地產及建築。<br> 鷹君成立九年後上市，79年擴展酒店生意，80年分拆富豪酒店，同年又取得百利保控制權，本是一帆風順，點知83年香港面對97前途問題，股市樓市狂瀉，鷹君三公司大受打擊，被負債所累勁蝕錢。<br> 惡事一不離二，二太子羅旭瑞翌年竟然聯同「公司醫生」韋理敵意收購富豪及百利保，自立門戶。羅鷹石惟有急召在美國行醫嘅三兒子羅嘉瑞返港，收拾殘局重整鷹君業務。鷹君經過兩年休養生息，生意重返軌道。<br> 鷹君近年得意之作，係旺角朗豪坊項目，可惜今年5月分拆冠君房產信託基金上市，踩冧房產信託基金新股市場之餘，其股價亦一直潛水。</p></body></html>