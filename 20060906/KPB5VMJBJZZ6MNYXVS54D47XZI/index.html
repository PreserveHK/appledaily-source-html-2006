<html><header><meta charset="utf-8"><title>　　查大俠預言一國一制 - 李八方</title></header><body><h1>　　查大俠預言一國一制 - 李八方</h1><p>查大俠噚日畀足面張寶華，上now電視節目，講吓佢嘅近況。大俠好學，目前喺劍橋攻讀碩士學位，真係劍橋嘅光榮；不過，佢都冇特權，遲吓會返去讀多兩個月書，然後交論文過口試先至可以畢業。<br> 大俠做人愛恨分明，寶華姐問佢點評價文化大革命，佢一句話，百分之一百否定，因為文革令中國人道德淪亡，令中國全面大退步，胡溫將件事放在一旁唔提，因為有困難，呢個當然唔好。<br> 問到香港嘅民主化進程，點解唔可以2012或2017普選，身為前草委嘅老查就變得保守霸道，佢話《基本法》冇畀時間表，只係話要循序漸進，一步一步走，而鄧小平只係保證香港行資本主義嘅制度50年不變，之後可以變成一國一制行社會主義，將滙豐、東亞、新鴻基、長江同和黃收歸國有，好似中銀咁，到時連街上報攤同賣香煙都係國家嘅，大家都冇得出聲。真係得人驚。</p></body></html>