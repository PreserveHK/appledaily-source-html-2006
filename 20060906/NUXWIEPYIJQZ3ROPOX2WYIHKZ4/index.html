<html><header><meta charset="utf-8"><title>啓勝管理物業飲得健康</title></header><body><h1>啓勝管理物業飲得健康</h1><p>記得以前細細個時，家中水喉唔開一晚，第二朝一扭開，實係先出黃泥水，除咗因為冇用銅喉惹嘅禍之外，舊樓喺食水系統嘅保養方面，好多時真係做咗等於冇做。因為銅喉嘅普及，過去十幾廿年起嘅樓，雖然已經冇咗黃泥水問題，但係如果保養做得唔足，即使係表面晶瑩剔透嘅食水，細菌含量可能仲高過以前啲黃泥水。<br> 近年水務署搞咗個「食水系統優質維修認可計劃」，用嚟嘉許一啲喺樓宇食水系統管理上，做得比較徹底嘅大小屋苑，今年已經係第5屆，其中新地屬下啓勝管理，旗下110幢物業，都攞咗有關嘅嘉許證書，恭喜恭喜......蘭西唔係恭喜啓勝，而係戥由佢哋管理嘅屋苑業主高興，起碼可以放心喺屋企飲番杯水。<br> 個計劃嘅統計時間，係05年7月1日至06年6月15日，做得好就有嘉許。咁6月15號之後呢？<br> 講開新地，佢哋同中大合辦「新地心理健康工程」，呢項大型心理健康推廣計劃頭炮活動「戰勝焦慮週」，即日展開，其間會設立「見焦拆焦」熱線供市民作自我分析，並舉辦「千人專題講座」及社區教育巡迴講座等，為全港巿民提供正面嘅心理健康知識。</p></body></html>