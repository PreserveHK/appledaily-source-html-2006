<html><header><meta charset="utf-8"><title>新車出閘：BentleyArnage　全面強化升上500匹</title></header><body><h1>新車出閘：BentleyArnage　全面強化升上500匹</h1><p>堪稱係高級豪華房車專家嘅英國Bentley，繼早前推出ContinentalGTC開篷豪跑之後，最近又宣布會喺今個月推出經過全面強化嘅Arnage豪華房車，變嘅唔只係外形設計，連6.75公升V8Twin-Turbo引擎嘅馬力，亦上升至500匹，直逼一眾高性能跑車。<br>記者：鄭達基</p><p>增至500匹馬力</p><p>新登場嘅Arnage車系，廠方刻意將佢身上嗰台6.75公升V8Twin-Turbo引擎TuneUp，因而令頂級ArnageT嘅馬力及扭力輸出升至500bhp及1,000Nm，而ArnageR及RL則為450bhp及875Nm，附以新加入兼設有全新扭力轉換器嘅6前速半自動波箱，起步加速反應明顯比以前來得爽快，連轉檔反應都順滑得多。</p><p>分Model靠鬼面罩</p><p>若要將唔同Model嘅Arnage分辨出嚟，好簡單，因為廠方將ArngaeT裝上深色嘅鬼面罩，而ArngaeR及RL則用上電鍍款式，咁樣一望就知部車係咩Model啦！車廂內都有唔少電鍍裝飾，加埋新設計又易讀嘅錶板，簡直係Perfect！</p></body></html>