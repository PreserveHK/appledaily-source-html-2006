<html><header><meta charset="utf-8"><title>色事Phone：朱古力追加紅白雙色</title></header><body><h1>色事Phone：朱古力追加紅白雙色</h1><p>LG嘅「BlackLabel」系列，一向以黑色為主調，加上玻璃纖維以及鋼琴烤漆外殼，簡直要用「型」字嚟形容！最近Cholocate再添加兩位新成員，佢哋就係紫紅色ChocolatePink及純白色ChocolateWhite，一睇就令我諗起「儍豹朱古力」同「白之戀人」！兩款新色除咗比黑魂更加搶眼外，Keypad部份更採用一深一淺嘅雙色設計，相信更啱女仔口味！<br>查詢：LG（35437777）<br>記者、攝影：陳國輝</p><p>新色705SH限量1萬部</p><p>由數記獨家推出嘅SX633（日版為705SH）已見街一段日子，雖然一出已多達3隻色，但專一嘅機民似乎仍鍾愛黑魂一款！不過喺日本，Vodafone又再宣布於9月2日推出從未見過嘅古銅色、綠色以及紅色3隻，仲大玩限量1萬部㖭！聽落就相當吸引，究竟香港數記方面會否推出呢堆五顏六色嘅新機，暫時仍屬未知之數。</p></body></html>