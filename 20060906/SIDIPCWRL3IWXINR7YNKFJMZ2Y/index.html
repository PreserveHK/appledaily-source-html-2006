<html><header><meta charset="utf-8"><title>瑞銀唱好樓市</title></header><body><h1>瑞銀唱好樓市</h1><p>樓市好景啲，餓市餓咗大半年嘅代理，當然要盡全力捽㷫佢，仲要言行一致、表裏如一咁，真心相信個市係有前景嘅，如果連自己都說服唔到，又點說服其他人？問題係點樣先可以增強說服力呢？專家分析幫到你。<br> 美聯搞嘅九月份主管會議，請嚟瑞銀投資銀行董事總經理陸東做主講嘉賓，前瞻吓經濟同樓市發展，重點結論就係，佢睇好地產市場，尤其係寫字樓，貫徹佢嘅港股大好友形象。<br> 陸東一向都睇好港股，佢上個月仍然堅持，港股年尾前一定見17900點，而明年第二季美國會減息。<br> 大好友專家嘅樓市分析，自不然合晒代理行買升嘅口味，聽講主管會上300幾個主管，個個都聽到眉飛色舞，而黃主席仲親自送咗隻水晶馬畀佢，讚佢睇通大市㖭。</p></body></html>