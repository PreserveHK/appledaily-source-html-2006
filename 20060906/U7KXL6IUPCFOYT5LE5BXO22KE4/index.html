<html><header><meta charset="utf-8"><title>股路縱橫：房產股係咁砌遠展快有計</title></header><body><h1>股路縱橫：房產股係咁砌遠展快有計</h1><p>大市調整，正常；回一回，後市會升得更健康，恒指收17438，跌75點，估計大市未來兩三日仍會有壓力。<br> 恒指升到17500點水平，上升層面已開始擴散，呢輪A/D線好強，噚日市勢雖調整，但大市好明顯係個別發展，短期焦點係有大動作或有消息的二三線股。<br> 華基光電（155）果然有料到，全日都係由買盤主動，搶上0.66元收市，升幅11.8%，成交大增，消息話好快會上番前高位1元水平，睇起步嘅動力咁強，對辦！估計第1站係0.80元。<br> 創富科技（340）升勢又係一發難收，最高1.23元，收1.19元，再升9.1%，交投更加「墟冚」，1.98億股總值2.32億元。創富暴升，幅度已大，或有需要調整一下，游一游水，可望食多轉。<br> 內地房產股升勢已成，連越秀投資（123）都破位而上，逆市升2仙，成交更大增到9100萬股，今次破位而有大成交配合，可開展大升浪了，短線目標1.80元，中線可見2.80元。</p><p>目標4.2元</p><p>中新集團（563）彈得仲勁，高收0.74元，升5.7%，今次見底回升，短期只要能守穩在0.70元之上，有機會上番0.85元。<br> 遠東發展（035）亦係半隻內地房產股，土儲亦好豐富，呢輪房產股㷫烚烚，遠展冇點郁過，追落後，有計！<br> 遠展在上海、廣州同成都等大城市都有開發項目，單係上海嘅加州花園，未來1年就會發售1500個住宅單位，而另外仲有3500個單位，計劃在2010年前完成。全部售罄，可賺30億元，每年攤分6億元。<br> 遠展收3.39元，已拋離3條平均線，MACD亦有入貨訊號，一衝破3.47元阻力，大升浪即確認，上升目標係4.20元。<br> 郭兆誠</p></body></html>