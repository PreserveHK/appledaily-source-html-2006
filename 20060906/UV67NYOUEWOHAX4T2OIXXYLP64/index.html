<html><header><meta charset="utf-8"><title>貝碧托夫受傷正選危</title></header><body><h1>貝碧托夫受傷正選危</h1><p>熱刺前鋒貝碧托夫最近因鼠蹊受傷，被保加利亞國家隊踢走，據報仲要唞成兩個禮拜，無緣喺周六作客曼聯上陣。貝碧托夫真係傷得唔合時，適逢呢排廸科爾狀態大勇，埃及前鋒美度又可能趕得切攞工作證，正選一席隨時爭崩頭。話唔埋到時貝碧托夫就算傷癒復出，都要坐冷板櫈。
</p></body></html>