<html><header><meta charset="utf-8"><title>國際視野：熊掌食過翻尋味？ - 王冠一</title></header><body><h1>國際視野：熊掌食過翻尋味？ - 王冠一</h1><p>過了LaborDay，意味美國暑假結束，7、8月的小炒小鬧或也跟隨結束，隨着而來的可能是大上大落，因為一線基金經理全部埋位，這班傳統上會SellinMayandwalkaway之大帝，將如何施展其高超武藝以娛觀眾，大家拭目以待。如果試過親歷May時那種膽顫心驚的場面，September打後的幾個月，或將令閣下歎為觀止矣！</p><p>大戶假後重返市場</p><p>按目前形勢，若以基本經濟因素來衡量，美股上升空間有限，第2季GDP增長比第1季大幅萎縮，消費信心滑落，樓市搖搖欲墜，利率又回復至所謂「中性」，企業盈利應已見頂，那麼又靠甚麼炒上，難道一兩個比較上稍為值得安慰的經濟數字，便可成為「踢高」的藉口？<br> 既然炒上似乎困難重重，炒落又如何？正如昨日欄所指，「隊」落去只有益咗班揸住現金等嘢買之士，這麼多人睇淡（尤其圖表派），世事邊有咁大隻蛤乸隨街跳？<br> 喂，冠一，咁個市究竟應走邊頭？都話咗無view咯，你問我，我問邊個？不過這班大戶一番埋位，應該有所動作。筆者早前也認為先「隊」低、後炒上，這樣才符合邏輯。可是想偷步的稍為沽低點，已被有銀士「啄」走，如此會否叻到炒番上，真要考膽識和怎樣營造氣氛了。<br> 交稿時美股未開，歐洲3雄開出來見微軟，亞洲3大「投注站」──「大和魚生」（日股）和「韓風吹」（南韓股）過終點時叮噹馬頭，派彩雞肋（升約0.17%），只有「深層矛盾」（港股）刻意玩「單跳」，前日不少人睇淡便造好，昨日有部份人轉口風卻造淡，恒指跌75點，現貨月期指更跌突，共挫142點。<br> 話咗港股「無厘頭」，但有時按捺不住又要噏幾句，昨日一中的黃偉康老弟告訴筆者曰，德意志加印6222熊證。嘩！熊掌真係食過翻尋味？17800點豈不危危乎？沈大師，睇路呀！<br> 王冠一</p></body></html>