<html><header><meta charset="utf-8"><title>新車出閘：HondaStreamRSZ　潮型到底<br>&#13;</title></header><body><h1>新車出閘：HondaStreamRSZ　潮型到底<br>&#13;</h1><p>昨日，朋友A突然打畀我，話喺灣仔見到新款HondaStream嘅蹤影。無錯，新Stream的確係嚟咗香港，不過搶先抵埗嘅卻係由某大水貨車行引入嘅RSZ頂級跑版，佢唔單止有全車包圍，而且仲有埋軚盤轉波撥片，實行大Sell潮型到底。<br><br>記者、攝影：鄭達基&#13;</p><p>新造型加包圍　Sell跑格
</p><p>講明係新一代型號，外觀當然有好大改動，車頭設計偏向跑車化，由於剛抵港嘅Stream係屬於RSZ跑版，所以全車加有包圍跟17吋5幅式跑車合金胎軨，襯埋電鍍鬼面罩。SoCool！<br> 車廂係3排7座位，絨面座椅乘坐感覺又唔錯，中控台鋪排則放棄原來密集式設計，改為簡單Design。RSZ跑版專用3幅式真皮跑車軚環，感覺好揸手之外，原來後面仲有半自動波轉檔撥片，轉波拖波盡在一指間，好玩喎！&#13;</p><p>1.8引擎配半自動波反應快
</p><p>雖然用嘅Engine只係1.8公升直4SOHC型號，但注入咗i-VTEC技術後，馬力及扭力輸出皆偏向線性，而波箱則是5前速半自動型號，轉檔拖波只要輕按軚盤後嘅撥片就搞掂，起步加速反應明顯比以前爽快直接得多，加上懸掛設定軟硬適中，行走凹凸不平嘅路面都好似行平路咁定。
</p><p>HondaStreamRSZ規格
</p><p>引擎：1,799c.c.直4SOHC<br> 馬力：140ps/6,300rpm<br> 扭力：17.7kgm/4,300rpm<br> 傳動：5前速半自動波<br> 售價：待定<br> 查詢：富利堡汽車（23330747）&#13;</p></body></html>