<html><header><meta charset="utf-8"><title>一股網事：江銅技術轉強</title></header><body><h1>一股網事：江銅技術轉強</h1><p>江西銅業（358）自7月中以來，一直喺7.25至8.01元間橫行，噚日忽然大成交逆市升3.7%，收報7.83元，有啲料到。<br> 喺「Uwantsforum」內，網友iiddeeaa分析：「一眾資源股中，江西銅可睇高幾線……只要是中國缺乏的資源，而又是中國需要的資源，都會易升難跌，石油是這樣，銅也是這樣……　從戰略角度看，銅是繼石油之後，國家發展存亡的另一關鍵。本世紀將是大打資源戰……資源有限，必需的資源必是搶個你死我活。」<br> 摩根大通喺上半年密密減持江銅，由持股逾17%減至6月底時唔夠6%，但上月摩通開始翻兜江銅，反映江銅由5月高位9.75元跌到8蚊樓下，開始又再吸引。此外，中銀噚日出報告睇好江銅可跑贏大市，原因係認為銅價會繼續上升。<br> 圖表上，江銅近排做咗個小圓底，噚日裂口升穿20同50日線，同時突破下降楔形降軌，MACD近呢兩個月未嘗跌穿0線，可望出現雙牛訊號，短線睇7月中高位8.45元，跌穿7.27元止蝕。<br> 余文</p></body></html>