<html><header><meta charset="utf-8"><title>奪今季歐冠盃獨家播映權</title></header><body><h1>奪今季歐冠盃獨家播映權</h1><p>【本報訊】now寬頻電視昨日召開記者會，公布奪得06-07年度歐冠盃獨家播映權。換言之，球迷要欣賞車路士對巴塞隆拿這類世紀大戰，將再沒有免費午餐。<br> 電訊盈科電視業務董事總經理梁德昇表示：「歐冠盃在9月13日開鑼，新球季ESPN及衞視體育台將直播77場賽事，而now.com.hk更會直播全部125場比賽。另外，為方便球迷任何時間睇波，我們破天荒將各場賽事放於now自選服務，球迷只需按動遙控器，便能任何時間揀選心水賽事。」</p><p>黃興桂再爆金句</p><p>為宣傳球星如雲的歐冠盃大戰，主辦單位昨邀請球評家鄭兆聰與黃興桂，以及藝人谷德昭及林子聰任嘉賓。睇好車路士奪標的黃興桂，席上再發揮爆肚本色，當谷德昭揶揄他早前以「冇速度、跑得慢、唔夠快」，形容曼聯後衞加利尼維利3大缺點後，黃興桂再爆金句：「我欣賞車路士後衞泰利，因佢頭槌好、制空力強、同埋跳得高。」<br> 另外，now為增加球迷睇波的刺激性，推出歐冠夢幻組合挑戰賽遊戲，玩法與一般fantasy相若，勝出者獲豐富獎品。</p></body></html>