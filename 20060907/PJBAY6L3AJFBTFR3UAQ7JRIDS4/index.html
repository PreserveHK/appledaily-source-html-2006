<html><header><meta charset="utf-8"><title>恤衫領呔　剛陽靠Smoky</title></header><body><h1>恤衫領呔　剛陽靠Smoky</h1><p>近期時下好多女星都喜歡搞搞新意思，以中性打扮示人，好似容祖兒、官恩娜、薛凱琪等，亦曾打呔反串，就連一眾國際時裝品牌如D&amp;G、DSQUARED等亦以西裝、馬褲、恤衫和領帶上陣出show，就知中性服係今年嘅潮爆打扮。蠢蠢欲動想玩埋一份？冇難度，只要配合化妝髮型，咁要點型都得啦！<br>記者：陳穎欣<br>攝影：譚盈傑、周旭文<br>Hair&amp;make-up：Yan<br>Model：Karina@GrandeeModel</p><p>CHANEL帶起中性潮</p><p>講起中性打扮，就不能不提到20年代抬頭嘅女權主義。CHANEL就係以男裝布料製作女裝的始祖，帶起時尚界中性風潮，如着馬褲、戴帽等。從社會文化層面睇，中性風潮乃挑戰權威嘅結果，隨着人類追求自由和個性化，反抗權威專制的父權社會傳統和世俗束縛，於當時充滿離經叛道的意味。如今，中性裝扮已經演變成女性硬朗有主見的表徵。</p><p>型格煙熏眼</p><p>「型」係潮人誓死追求的境界，秋冬要型，smokyeyes就係不二之選。今季唔只流行傳統黑色煙熏眼，仲可以配搭深紫、深藍或孔雀綠等顏色，造出豐富層次感。畫smokyeyes記得要畫粗黑眼線，再用掃blend開；唔想個樣太兇，可以用淡粉紅色胭脂及唇膏平衡整體感覺。</p><p>妝容</p><p>髮型</p><p>妝物推介</p><p>金光意氣軒昂</p><p>金色係秋冬另一熱爆顏色，適宜配襯earthtone色系。此妝粉底必須貼薄，是以液體粉底效果會較膏狀理想。眼部化妝係重點，眉毛唔可以幼，而且應由鼻樑位開始畫；胭脂唇膏則要nude及mat，切忌glossy，亦可薄搽一層遮瑕膏代替，咁就唔會破壞整體硬朗感覺。怕着西裝加啡金色太man，可改用粉紅、粉紫、粉綠來中和英氣。</p><p>妝容</p><p>髮型</p><p>妝物推介</p><p>Shoplists<br> JoyceBeauty21187666<br> Kanebo（LUNASOL）28650978<br> RMK28650941</p></body></html>