<html><header><meta charset="utf-8"><title>now梁德昇耍太極</title></header><body><h1>now梁德昇耍太極</h1><p>收費電視鬥到七彩，有線嗰張三年英超聯合約，就快開始新一輪競投，K寶同TVB已經開晒聲話會爭，剩番now未表態。噚日去完布吉放暑假嘅委內瑞拉電視業務話事人，兼「太極高手」梁德昇，即刻捉實佢索料。<br> now以前有二少澤楷睇住，就話大把錢使，家吓賣咗盤，董事局新人上場條數又未必咁計，唔通上面唔科水，搞到投唔投英超都未有定案？梁德昇話，未表態係因為英超未有正式方案出，同賣唔賣盤無關，仲話公司個方針一直都無變。<br> 雖則未有方案推出，但咁大單交易，點都好應該有幾手準備啩？佢話，正在作多方面嘅研究，同人合作定自己郁手，都仲諗緊，又話合作對手有好多選擇。咦！咁包唔包括死對頭K寶呢？如果兩家合作，唔使鬥到你死我亡，分分鐘仲可以壓吓個價，話唔定仲着數！</p></body></html>