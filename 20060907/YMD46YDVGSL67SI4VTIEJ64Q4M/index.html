<html><header><meta charset="utf-8"><title>伊能靜自封美麗教主</title></header><body><h1>伊能靜自封美麗教主</h1><p>伊能靜噚日喺台北舉行新書《美麗教主之變臉天書》發表會，佢着咗條白色低胸裙現身，盡現豐滿上圍，仲搵咗一名男工作人員做模特兒，親自幫佢即場做mask，結果即時令對方塊面白咗唔少，大家嘖嘖稱奇之餘，都大讚伊能靜文采同美容一流，可以做個能文能武嘅「美麗教主」，𠱁到伊能靜笑到見牙唔見眼。<br> </p></body></html>