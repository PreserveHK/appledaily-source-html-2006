<html><header><meta charset="utf-8"><title>綜援家庭無力付熱水爐費</title></header><body><h1>綜援家庭無力付熱水爐費</h1><p>65歲的仁伯本來從事出入口生意，雖然並非大富大貴，但亦屬小康之家。只是三年前他生意失敗，縱使變賣所有家當，亦還不清欠債，最終需申請破產，領取綜援金過活，連早前煤氣熱水爐損壞，他已訂購新爐卻沒有錢支付，令他煩惱不已。</p><p>「真係諗唔到會搞成咁」</p><p>仁伯說，他經營出入口生意多年，養活一家三口，生活本來比上不足比下有餘，只是早幾年本港經濟環境欠佳，公司生意一落千丈，經濟陷入困境，他是老實生意人，實不想拖欠他人債項，惟有變賣自己所有資產還債，就連妻子珍藏的首飾也要變賣套現，只是債務怎樣也還不清，走投無路，只好走上破產一途。<br> 「我真係諗唔到會搞成咁，我個女自己有頭家，生活好困難，我又唔識申請綜援，兩公婆住喺朋友嘅貨倉，先至唔使流落街頭，但係嗰度環境好差，室溫有成40度，我哋日日要出街周圍坐，呢啲生活維持咗成年。最終有朋友提議我攞綜援，我哋先至識申請，仲分配咗呢個公屋單位畀我。」<br> 仁伯稱，其妻子年紀比他小半年，體質虛弱，患有高血壓、骨質疏鬆等多種疾病，經常要往醫院覆診，又需另購藥物食用，兩老生活一直捉襟見肘。早前上手單位留下的熱水爐漏煤氣，有危險，故不能再使用，他們要另買一部，可是他們無法負擔。<br> 「我哋𠵱家買咗個爐用住先，但係根本冇錢畀，第日要用綜援金分期畀，真係唔敢諗之後日子點過。」仁伯惆悵說。<br> 蘋果日報慈善基金得悉仁伯苦況，即撥款5,000元助其繳付熱水爐費用及補助其生活費。<br> 捐款編號：C2141</p></body></html>