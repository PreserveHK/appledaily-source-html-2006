<html><header><meta charset="utf-8"><title>車人合一：Gin媽開學一車晒冷　等女湊孖孫接菲傭</title></header><body><h1>車人合一：Gin媽開學一車晒冷　等女湊孖孫接菲傭</h1><p>我係阿Gin，媽媽換了本田最新Odyssey七人車，終於有多餘位畀我黐車坐，以前佢接阿爸、姨甥女返學，加埋工人Joselin，已逼到沙甸魚咁，而我同讀小一的姨甥仔Boris就要坐校車獨自上路。有部靈活七人車，令一家上下皆大歡喜，可以「柴娃娃」舒舒服服去返學，問媽媽點解買Odyssey，佢話最重要係可以攝位快，咁我哋可以閃電上落，唔怕遲到喎。<br>記者：陸伊琳<br>攝影：譚盈傑&#13;</p><p>Gin媽：睇位好車廂大</p><p>職業：主婦<br> 年齡：黐線，我咁後生，一睇就知年年30歲喇。<br> 曾擁車款：Civic、豐田Camry、平治E系<br> 用車要求：上落快、攝位快&#13;</p><p>阿Gin：落車唔走光</p><p>職業：學生<br> 年齡：16<br> 坐車要求：成家人都坐得舒服、落車方便。</p><p>姨甥女曦曦：獨霸後座冷氣</p><p>職業：學生（我仲可以做乜）<br> 年齡：4<br> 坐車要求：好瞓囉</p><p>姨甥仔Boris：舒服到瞓着
</p><p>職業：學生<br> 年齡：6<br> 坐車要求：後排要大，我霸晒後座。</p><p>家傭Joselin：洗車打理好方便
</p><p>職業：工人（話明係家傭，仲問）<br> 年齡：啊．．．．．．Secret呀<br> 坐車要求：「追」緊要洗到車頂&#13;</p><p>Gin媽結論：用車最緊要抵</p><p>雖然Odyssey個樣不算搶眼，只是給人平實的感覺，但對我這些用家來說，揀車實用至上，一部家庭車$270,000左右，又唔太食油，合乎經濟原則。之前睇過的同款豪華版，賣$290,000，佢哋兩者分別最大是平版無咗第三排電動調校座位功能，要手動；第二就是沒有高效能投射式白光燈同前置霧燈以及太陽擋連照明裝置。</p><p>HondaOdyssey7-SeaterSedan</p><p>引擎：2,354c.c.直4DOHCi-VTEC<br> 馬力：160ps/5,500rpm<br> 扭力：22kgm/4,500rpm<br> 傳動：5前速S-Matic+/-波箱<br> 售價：$268,880<br> 查詢：合群汽車（28278622）</p></body></html>