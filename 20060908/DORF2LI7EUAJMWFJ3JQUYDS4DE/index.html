<html><header><meta charset="utf-8"><title>一網股事：駿威強睇3蚊</title></header><body><h1>一網股事：駿威強睇3蚊</h1><p>駿威（203）星期二派成績表，半年多賺30%，股價早一日偷步炒上近5%，公布業績當日繼續升，雖然星期三去到2.77元後有回吐，噚日更低開幾格，但好快已由低位反彈，收市倒升1仙，報2.75元。<br> 「香港討論區」內，網友killer06話：「今日個市唔好，203都升……如果明天個市好番，203就upupupup……」。<br> @比比@則認為：「我覺得駿威會回一回氣先，唔好心急（入市）……」。<br> 「香港一路發論壇」嘅oldmanmeister就表示，相信駿威會繼續升，自己會喺股價升至3蚊時沽貨。<br> 駿威中期業績令人驚喜，摩根士丹利調高其全年盈利預測，但維持對其下半年及明年悲觀的看法，重申維持該股「減持」評級。<br> 對於大行評語，「Uwantsforum」Johnlin1239嘅反應係：「間間大行都不可信，而大摩呢間更係離晒譜。」<br> 走勢上，駿威連升4日，保歷加通道已撐闊，MACD重上0線，現雙牛訊號，加上近日成交明顯增多，配合升勢，技術展現強勢，短線料會喺2.67至2.77元之間做旗，整固後，第1站睇3蚊。<br> 余文</p></body></html>