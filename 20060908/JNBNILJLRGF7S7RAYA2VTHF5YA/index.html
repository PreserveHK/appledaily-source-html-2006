<html><header><meta charset="utf-8"><title>　　FCC搞ball捐助保良局 - 李八方</title></header><body><h1>　　FCC搞ball捐助保良局 - 李八方</h1><p>香港外國記者會搞慈善舞會，當中拍賣環節令好多人留下深刻印象，皆因過去四年拍賣品件件皆精，上年就有拳王阿里同弗拉澤喺馬尼拉一役嘅照片兼親筆簽名，又有BeeGees全體成員簽名鼓及照片。今年第5屆，焦點係一個電子結他，呢個結他有25個世界著名結他手嘅簽名，包括BBKing同埋Sting。<br> 慈善舞會今個月15號舉行，有Blondie同DeborahHarry做表演嘉賓，門票1,688元，收益撥捐保良局。八方知道佢哋有晒成盤數：四成八捐款用作助學金，畀保良局學生升讀大學及專上課程；五成二用喺語言培訓中心。間中心早喺兩年前，由FCC、摩根大通同保良局合辦，至今有約300名兒童受惠。上星期慈善舞會籌委會主席DavidGarcia、摩根大通香港分行行政總裁馮愉敏做代表，帶埋歌手容祖兒及嘉賓參觀中心，仲頒獎學金畀傑出同學㖭。<br> </p></body></html>