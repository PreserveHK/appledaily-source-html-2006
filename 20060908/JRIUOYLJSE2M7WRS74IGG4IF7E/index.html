<html><header><meta charset="utf-8"><title>陳苑淇性感惹禍最怕淫眼</title></header><body><h1>陳苑淇性感惹禍最怕淫眼</h1><p>陳苑淇和李彩華前晚在尖沙嘴擔任模特兒，穿上秋冬潮服與其他模特兒行騷。<br> 李彩華為配合身上的服裝，行天橋時擺出金雞獨立甫士，似乎想出奇制勝。陳苑淇示範的新裝則較為性感，其中一襲肉色貼身衫更將她婀娜的身材表露無遺，搶盡風頭。<br> 陳苑淇自爆曾因穿得性感而遭男士借醉博懵，她說：「有一次去酒吧，有個外籍男士借醉博懵，當時我好驚，即刻走開。其實香港好多男士都係成日用色迷迷嘅眼光望人，咁樣會令人唔舒服，如果男士望人嘅眼光友善啲，女性唔怕着得性感。」</p><p>李彩華拒拍艷照</p><p>提到近日有女藝人被人以手機內的更衣片段勒索，問李彩華會否答應男友用手機拍香艷照片？她說：「一定唔會。」問她若男友強烈要求，她可會答應？她斬釘截鐵說：「如果佢一定要求，我就要求分手，因為係咁嘅話都幾變態，尤其係女仔，要注重自己嘅聲譽。」<br> 採訪：張俊銘　攝影：陳志嵐</p></body></html>