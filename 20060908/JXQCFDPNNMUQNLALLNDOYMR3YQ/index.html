<html><header><meta charset="utf-8"><title>Blog踢爆：倚嶺賣畀嶺大做宿舍？</title></header><body><h1>Blog踢爆：倚嶺賣畀嶺大做宿舍？</h1><p>「嘩！屯門倚嶺南庭大劈價，每呎只賣1800元，抵！」以上係呢幾日屯門區agent不斷重複緊嘅口號，搞到網友大花貓都有啲心郁，喺《香港討論區》問大家會唔會劈價成風。<br> 好心網友onoshinyip即刻點醒番佢話：「鬼咩……隔籬聚康山莊同疊茵庭啲二手愈賣愈平，佢唔減搵鬼吼。單幢不特止，用色同隔籬（公屋）富泰邨冇咩分別，而且係3個屋苑之中最近富泰邨嘅一個」。shananlee踩多一腳「基本上同公屋冇分別……」屯門之友仲話「原來得3樓B係140幾萬，冇咩減過，大家唔好上當……發展商又玩數字遊戲。」</p><p>二手價殘近公屋</p><p>網友赤道上的企鵝好似想為個盤講番少少好話，佢咁講：「一年前我去睇過，唔係想像中咁差，如果用公屋去相比，始終過份咗啲。話晒屋苑內都有會所同露台，加上本身又有獨立圍牆，同公屋根本係兩回事。至於發展商玩數字遊戲？不嬲係佢哋嘅強項，最緊要自己頭腦清醒。」<br> alex.tam就建議發展商不如「賣畀嶺南大學做宿舍算啦！」大花貓聽到呢個提議，即刻流晒口水話：「我上次（半年前）去睇樓，真係留意啲女生多過睇樓，有啲單位對正嶺大泳池，呢啲係我嘅唯一選擇（如果買）。」<br> 記者：網友的意見全屬事實。發展商新世界（017）早兩日話，計劃減價沽清倚嶺50幾個貨尾，最低賣價嘅3樓B室，售141.4萬元，呎價1810元。樓盤跟富泰邨僅一街之隔，另一邊則望嶺南大學。<br> hitrate指數：1218次<br> 報料電郵：business@appledaily.com</p></body></html>