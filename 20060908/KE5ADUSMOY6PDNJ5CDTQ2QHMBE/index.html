<html><header><meta charset="utf-8"><title>大衛希利無負紅魔威名</title></header><body><h1>大衛希利無負紅魔威名</h1><p>英冠列斯聯前鋒大衞希利近期着晒火，不但聯賽係咁入波，連國際賽都經常「士哥」。前晚佢代表北愛爾蘭喺歐國盃外圍賽爆冷贏西班牙3:2，就包辦晒3個入球；但唔講唔知，上年英格蘭喺世盃外圍賽輸0:1畀北愛，就係靠佢射爆英軍。曾經係曼聯學徒嘅大衞希利，求大俠都要封佢為「大賽球員」！</p></body></html>