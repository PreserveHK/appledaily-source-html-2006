<html><header><meta charset="utf-8"><title>嘉欣吹奏熱情激咀林峰</title></header><body><h1>嘉欣吹奏熱情激咀林峰</h1><p>林峯和鍾嘉欣前晚在北角拍攝劇集《溏心風暴》，劇情講述林峯生日，嘉欣為了給對方驚喜，專誠到愛郎寓所樓下吹奏色士風，林峯感動，二人情不自禁地擁吻。這場10多秒的咀戲，兩人只NG了一次，但嘉欣喜極而泣的淚水就要靠眼藥水幫忙。</p><p>「咀戲陸續有嚟」</p><p>問林峯拍咀戲前有否作準備，他笑說：「我帶咗香口片。」不過據知他拍戲前曾食燒賣，僅靠香口片來清潔口腔，似乎有點難為了嘉欣。<br> 林峯在戲中扮演律師，不過他笑言全套戲僅得兩、三場法庭戲，他說：「監製搵我係負責做拍拖律師，咀戲仲陸續有嚟！」<br> 之前嘉欣已跟林峯在西貢拍過一次咀戲，前晚是第二次，她稱出道至今已跟過六名男對手拍咀戲，不過仍表示欠經驗，她說：「我同過吳卓羲、馬浚偉、陳浩民、林文龍、鄭伊健同林峯拍過，不過只係跟吳卓羲同林峯係激咀，其他都係蜻蜓點水。」<br> 採訪、攝影：卓美娟</p></body></html>