<html><header><meta charset="utf-8"><title>利嘉兒好色　果菜唔激人人啱食</title></header><body><h1>利嘉兒好色　果菜唔激人人啱食</h1><p>卸下普通話大使身份，身為好老婆、乖媳婦嘅利嘉兒，煮幾味冇難度：「煮餸顏色定要夠搶，睇見就開心咗先；最愛鮮果入饌，淡淡果香唔太刺激，老人家都啱。」今次佢仲搵咗鍾師傅夾計，將家常至愛菜式搞搞新意，蜜桃炸雞球掛糖絲，甜而不膩；酸甜排骨夾草莓果醬，更香更開胃！<br>示範︰港威酒店磨坊咖啡室鍾錦昌師傅<br>（21137926）<br>記者︰劉昱蘭<br>攝影︰周旭文</p><p>羅勒番茄雞湯</p><p>價錢︰$22/4人<br> 需時︰15分鐘<br> 材料：雞槌400g、洋葱1個、西芹100g、番茄2個、番茄醬2湯匙、紅腰豆/雞心豆各1/2罐、粟米1條、蒜茸/羅勒/鹽各少許、雞湯235ml、火腿200g、蘆笋2支<br> 做法：起鑊爆蒜茸，加入已洗淨洋葱、西芹及番茄，炒香後加番茄醬及雞湯。粟米分4段、火腿切粒、雞槌??十字後加入羅勒落鑊。待雞槌差不多熟，落紅腰豆、雞心豆及蘆笋，加鹽調味</p><p>售價<br> （c）$10.9/10隻<br> （d）$13.9/1.49磅　平之選</p><p>蜜桃雞球</p><p>價錢︰$19/5人<br> 需時︰15分鐘<br> 材料：雞髀扒500g、蜜桃100g、蜜糖/金絲糖漿各3湯匙、生粉/鮮桂花亁/油各適量<br> 做法：雞髀扒斬件，與桂花亁拌勻，粘上生粉後先以大火炸，約3分鐘後轉慢火再炸約2分鐘。以蜜糖開金絲糖漿，加入蜜桃拌勻，淋上炸雞球上，最後加上桂花亁即成。</p><p>售價<br> （a）$7/磅　平之選<br> （b）$18.9/2磅<br> （c）$12.6/磅<br> （d）$18.9/2磅</p><p>青咖喱豬扒</p><p>價錢︰$30/5人<br> 需時︰20分鐘（未計醃肉時間）<br> 材料︰豬扒300g、香茅8條、南薑60g（切片）、清水1碗、檸檬葉5塊、泰式青咖喱膏100g、糖1湯匙<br> 做法：清水滾南薑、檸檬葉及香茅2支約10分鐘至有味，落糖後隔起渣，取2湯匙開咖喱膏，攤涼後掃在已切塊的豬扒上，汁在肉上不滴下，即表示汁料稀稠適中，然後放入雪櫃醃約半小時。香茅去頭尾後開邊，用以串起豬扒，然後烤至熟透。（若有焗爐可另再焗2分鐘，香茅味即滿屋四溢）</p><p>售價<br> （a）$10/磅　平之選<br> （b）$14.9/磅<br> （c）$24/斤<br> （d）$22.9/斤</p><p>肉粟海鮮煲</p><p>價錢︰$48/6人<br> 需時︰20分鐘<br> 材料：青口6隻、魷魚筒1個、海蝦6隻、紅蟹2隻、粟米/粟米茸/花奶各1罐、洋葱1個、牛油30g、清水1/2碗、生粉少許<br> 做法：蝦去腸洗淨，蟹洗淨斬件，洋葱切好後用牛油炒香，加入蝦及蟹兜約1分鐘，倒入水後蓋好煮約1分鐘至蟹差不多熟，即可落粟米、粟米茸、青口及魷魚，以生粉水埋芡，最後落花奶兜勻即可。</p><p>售價<br> （a）$24/磅（急凍）　平之選<br> （b）$80/磅（新鮮）</p><p>士多啤梨酸甜排骨</p><p>價錢︰$28/5人<br> 需時︰20分鐘<br> 材料：豬排骨（肉排）300g、士多啤梨200g、士多啤梨果醬2湯匙、蛋黃2隻、生粉/吉士粉/油/水各適量<br> 醃料︰鹽/糖/雞粉各1/4茶匙<br> 做法：肉排切件後醃好，以攪拌機打士多啤梨及果醬成汁備用。肉排上生粉後沾蛋黃，再上以生粉及吉士粉各1湯匙溝成的粉，以上3個步驟可留住水份，令脆皮口感更佳。然後以大火炸肉排約5分鐘後，倒入草莓汁略兜，最後加適量生粉水即成。</p><p>售價<br> （a）$15/250g<br> （b）$31.9/500g<br> （c）$16.9/250g<br> （d）$14.9/250g　平之選</p><p>泰式脆蟹餅</p><p>價錢︰$50/5人<br> 需時︰15分鐘<br> 材料：泰式紅咖喱膏80g、蟹肉150g、魚肉150g（海魚肉較實，亦可以其他魚肉代替）、蛋白2隻、紅辣椒2隻、芫荽碎適量、糖1湯匙、魚露1/4茶匙<br> 做法：魚肉切碎用攪拌機打爛後，與蟹肉拌勻，加糖、芫荽及紅辣椒碎撈勻備用。以蛋白開咖喱膏後，加入肉碎再落魚露，分成數份落鑊以慢火煎約2分鐘即可。</p><p>售價<br> （b）$217/磅</p><p>超市/街市資料</p><p>a.花園街街市<br> 旺角花園街123號A花園街市政大廈<br> <br> b.TASTE（又一城）<br> 九龍塘達之路又一城地鐵層5號舖<br> 22658698<br> <br> c.惠康超級市場（太子）<br> 太子彌敦道794-802號<br> 23971148<br> <br> d.百佳超級市場（葵涌）<br> 葵芳葵益路2-10號好爵中心地下19-37號<br> 24287716</p></body></html>