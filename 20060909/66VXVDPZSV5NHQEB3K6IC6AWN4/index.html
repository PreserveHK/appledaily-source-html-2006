<html><header><meta charset="utf-8"><title>八卦風：電、油混能LexusRX400h　預售價55萬</title></header><body><h1>八卦風：電、油混能LexusRX400h　預售價55萬</h1><p>嘩，呢排關於Lexus代理嘅News真係多到你唔信，除咗話佢哋嘅Showroom好快會搬過去告士打道夏愨大廈JaguarShowroom嘅原來位置之外，今個周末又有新料喎！係咩？哈，犀利啦！今次嘅主角係萬眾期待，係力Sell環保嘅RX400h。<br>呢款用咗Hybrid混能設計嘅新款SUV，雖然佢個Look同埋車廂鋪排，同家陣大賣嘅RX350差唔多，但喺機械配搭上卻巴閉得多。呢款全球首部高性能混能SUV，動力核心係一台3.3公升V6引擎，馬力及扭力輸出為208bhp及288Nm，再加上前後3個擁有高效能輸出嘅電馬達（前：167ps，後：68ps），從而令動力輸出數值直逼4,000c.c.級別車款，另外名為E-Four嘅4驅系統，呢套系統同傳統嘅好唔同，前後軸之間無咗條中軸，巴閉呢。睇完呢個News之後，係咪好想睇吓部車嘅真身呢？係嘅就要去灣仔嘅LexusShowroom睇吓，預售價則為$549,900，Quota有限！<br>記者：鄭達基</p><p>查詢：皇冠汽車（25119430）</p></body></html>