<html><header><meta charset="utf-8"><title>食語錄：菠菜撈咖喱飯整色整水</title></header><body><h1>食語錄：菠菜撈咖喱飯整色整水</h1><p>上一輩窮，無餸，所以要吃豉油撈飯，現在環境好，好端端一碗香噴噴白飯，又嫌口寡一樣要撈飯。說穿了人愈富貴愈難服侍，吃頓飯，味道當然重要，賣相亦要整色整水。我愛印度餐，皆因色香味俱全，黃一碟、紅一碟、綠一碟好搶眼；我不愛亁啃白飯，卻愛菠菜咖喱撈飯，無他，食物色彩鮮艷，食慾自然大增……<br><br>記者︰方綺君　攝影︰伍慶泉<br>模特兒︰Mavis</p><p>解說</p><p>豉油撈飯，歇後語是──整色整水。豉油這醬油顏色深黑，本身又是液體，添加在白飯上，白飯會即時變黑。此話用來形容人矯揉造作，喜歡做無謂的動作、說無謂的話去引別人注意，欲表演自己卻惹人討厭而不自知。</p><p>顏色引人食慾
</p><p>踏入「KoriKebab」已經聞到陣陣香料味，跟大廚Bhim打過招呼，不消一會一碟二碟菜式放在眼前，紅的綠的黃的，真的看得我賞心悅目，心忖快點拍攝完畢，然後大啖大啖吃下肚。老闆娘Pamela與我一樣，同樣被印度菜鮮艷亮麗的顏色吸引︰「我覺得印度菜好靚好Colourful，其實唔單止印度菜，印度人嘅衣飾、擺設所有嘢都好有特色。」說印度菜秀色可餐，當之無愧。<br> 人人都知咖喱本身的顏色已經好搶眼，紅紅黃黃，眼看已經感覺好辣，但Bhim說︰「No，唔係好辣㗎咋，好多菜式只係有辣嘅香味，同埋我要配合番香港人口味，所以唔會整咁辣。」瞥眼見到一款綠油油的咖喱，與平時吃慣吃熟的青咖喱不同，不是水汪汪的，質地好Creamy好滑，Bhim見我口水流，解釋：「呢個菠菜咖喱好特別㗎，我將菠菜磨到變茸，拌咖喱一齊煮，上菜前再灑啲白雪雪忌廉，綠撞白睇起嚟就更Sharp。」沒說謊，單靠顏色，已夠惹人食慾。</p><p>菠菜咖喱（配雞$58配羊$68）<br>香料黃飯$28&#13;</p><p>菠菜咖喱好香滑，因為菠菜茸磨得夠幼細，入口有清淡咖喱味，不嗜辣者也可以接受。香料黃飯炒得香口，顏色靚絕。</p><p>特色咖喱角$35<br>香燒春雞$68&#13;</p><p>用大量薯仔是印度菜特色，咖喱角塞滿薯茸，薯仔粒和蔬菜粒夠咬口兼有香濃咖喱味。香燒春雞用鐵板上保持溫度，紅卜卜食落外皮脆，肉質嫩滑非常香口。</p><p>中東卡巴$48
</p><p>店子亦提供土耳其特色食物Kebab，內餡有羊肉及雞肉兩款任擇。大廚先用香草、紫蘇、紅椒和少許椰奶醃肉，再放上特製烤爐旋轉燒烤，烤熟後夾入薄餅一併吃，深受外籍人士歡迎。</p><p>卡特爾咖喱$88
</p><p>可配雞或羊，卡特爾咖喱和其他咖喱最大分別，是菜式內會加入大量蔬菜如青椒一同煮，質地濃稠點但入口依然香滑。</p><p>特色牛油咖喱雞$58<br>自選烤餅$18&#13;</p><p>用大量牛油跟咖喱一起烹調，質感比卡特爾咖喱更滑，不辣人人都受得來。自選烤餅有牛油、辣椒、蒜茸等多款口味選擇，我最愛後者，因可吃到一粒粒灑在上面的蒜茸，好香口。</p><p>食客有Say</p><p>黃小姐‥「我第一次嚟幫襯，試過中東卡巴，羊肉好香口好好味。」</p><p>搵食攻略
</p><p>KoriKebab（27912929）<br> 地址︰西貢普通道64號地舖<br> 營業時間︰周一至四11:30am-3:00pm，6:00pm-11:30pm；周五至日11:30am-11:30pm<br> 座位︰40個</p></body></html>