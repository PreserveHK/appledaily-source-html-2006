<html><header><meta charset="utf-8"><title>Asia：港龍取消飛曼谷</title></header><body><h1>Asia：港龍取消飛曼谷</h1><p>港龍航空宣布由9月27日起，因為來往香港及曼谷的航線十分繁忙，市場競爭非常激烈，所以決定取消來往曼谷的航班服務，而有關安排屬一項商業決定。港龍航空會為已訂購9月27日以後來往曼谷航班的旅客作出相應的安排。<br>查詢：www.dragonair.com</p><p>大韓航空有機飛機餐</p><p>平時搭飛機食來食去都是beeforfish，好悶又唔健康，9月份開始，大韓航空就提供有機飛機餐，有機套餐包括有紅菊苣、萵苣、有機麵包及有機早餐麥片等。而大韓航空的韓式辣拌涼麵，更於國際航空餐飲協會的「水銀獎」頒獎禮上獲得「餐飲」項目金獎。<br> 查詢：www.koreaair.com</p><p>住北京古堡酒店</p><p>08奧運仲有兩年至到，不過在北京的各項建設正準備得如火如荼，好似個雀巢運動場經已成形。而秋天亦是到北京旅行的最佳時間，涼風送爽，紅葉處處。最好當然可以入住仿古法國十大古堡興建的拉斐特古堡酒店，可以有中西合璧的感覺，價錢$1,899起。<br> 查詢：82002299（美麗華旅運）</p><p>Europe<br>尊尚經濟客位暑期優惠</p><p>英國航空BritishAirways推出前往倫敦的WorldTravellerPlus尊尚經濟客位暑期優惠。只要登上ba.com，訂購WorldTravellerPlus機票前往倫敦，就可以用低至$8,500的票價優惠，直飛倫敦。WorldTravellerPlus的雙腳伸展空間比經濟客位增多7吋，而且頭墊、腳踏及腰墊均可調校，但價錢就相對商務位平。<br> 特惠機票由即日起至2006年9月30日發售。<br> 查詢：www.ba.com</p><p>$4,990歐洲自由行</p><p>暑假結束，學生哥又要返學，不過呢段淡季就有唔少機票優惠，好似卡塔爾航空就推出$4,990歐洲自由行套票，除了可以前往7大歐洲國家，包括英國、意大利、法國及瑞士等等。還可以以優惠價購買火車證，方便進出不同的城市，如在羅馬進入，由慕尼黑離開。優惠期至07年3月31日。<br> www.hkst.com.hk</p><p>法國國家遺產日</p><p>國家和私人擁有的歷史古迹將免費對外開放，即是說所有唔使錢可以去睇國家級的遺迹，對，國家遺產日是將所有國家級的遺產對外免費開放，就連平日都睇唔到的亦可以在呢日睇得到。要參觀特別的地方，或者睇古遺迹，一年就只有呢一次，日期是16/9-17/9。</p><p>America<br>美國SpaWeek慳150美金</p><p>9月18日至24日（西岸）及10月16日至22日（東岸）期間美國舉行SpaWeek（www.spaweek.org），凡幫襯任何1小時的spa療程，你可以享受50美金的折扣優惠，如果做Botox更加可以慳番150美金！</p><p>$2,990去關島充電</p><p>為慶祝直飛關島15周年，美國大陸航空推出開心優惠套票，$2,990起包來回香港至關島機票、兩晚酒店住宿連早餐、酒店來回接送服務等等外，還包括關島市內觀光、日本拉麵午餐和超值半價（$265）觀賞海豚、暢玩香蕉船、浮潛、釣魚連接送及午餐。<br> 優惠期：須於11月30日完成酒店<br> 住宿<br> 查詢：www.co-holidays.com</p><p>美國西岸睇牛仔show</p><p>去美國玩點可以淨係去NewYork，其實西岸都有好多好玩的地方，而且動靜皆宜。西部最出名當然是西部牛仔，跟勝景遊就可以一邊睇show，一邊食晚飯。再去環球片場和廸士尼，大人細路都一樣玩得開心。愛靜的話亦都可以去布萊斯國家公園和錫安公園，睇睇自然動植物，影番輯靚相。<br> 價錢：$11,698起<br> 查詢：28080833（勝景旅遊）</p></body></html>