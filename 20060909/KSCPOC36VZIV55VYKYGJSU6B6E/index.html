<html><header><meta charset="utf-8"><title>網民爆料：天水圍怪盜偷舊單車放胎氣</title></header><body><h1>網民爆料：天水圍怪盜偷舊單車放胎氣</h1><p>「天水圍有單車的人請小心！」leowww在網上留言，表示日前把單車泊在天水圍天耀邨商場外的停車位，取車時發現前輪竟被人放氣，令他既激氣又無奈，因其單車很殘舊，而且只泊了兩小時便中招，他說從街坊口中得知，可能是一名疑有精神病的人所為，「嗰個位又唔係風水位，放嗰個位會中獎嗎？好運啲嗎？我見冇人放先放嗰度，總知就唔好彩啦。」<br> 其他網友深表同情，但愛莫能助，alanli1237410稱「我試過俾人成架（單車）偷。」超人則持陰謀論，「我覺得係單車舖做嘅，架車冇氣、整爆胎，自然會拎去整，咪又多一單生意囉。」本報記者實地採訪，發現天耀邨因單車泊位不足，單車位堆滿單車，街坊光頭佬直指區內放胎氣、偷單車事件時有所聞，「條條邨都有，多數係惡作劇。」</p><p>「唔值錢都照偷」
</p><p>就讀中二的張同學稱，曾被人偷去單車座位，「唔值錢都照偷，防不勝防。」有街坊說由於公屋實行扣分制後，居民不能在走廊放置單車，若家中地方淺窄便要放在街上，令偷單車案件頻生。<br> 警方資料顯示本年1至8月天水圍分區共有75宗單車竊案，指揮官郭浩儀稱數字無明顯上升趨勢。&#13;</p></body></html>