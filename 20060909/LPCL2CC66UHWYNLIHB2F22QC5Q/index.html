<html><header><meta charset="utf-8"><title>波馬合一：賽果冷熱睇天氣
 - 張美德</title></header><body><h1>波馬合一：賽果冷熱睇天氣
 - 張美德</h1><p>爽爽爽，熱足幾個月，秋天雖然比月餅遲來，但終於都吹起東北風了，天氣預報這兩天頂多只有28、9度，溫度下降來得合時，因為明日馬季開鑼，馬兒跑起來也會舒服些吧！</p><p>受熱浪影響爆冷？</p><p>足球賽事強國也頂不住陣陣北風，西歐邊陲的西班牙與葡萄牙都是強隊，但歐洲國家盃外圍賽，北愛贏了西班牙、爆11倍主勝冷門，有如跑馬爆冷咁好分；另一邊廂，葡萄牙被芬蘭1:1迫和，後者早前已贏了波蘭，有3分在手，這回和波都當贏啦！<br> 會不會是天氣作怪呢？今個夏天，歐洲核心地區飽受熱浪衝擊，西葡兩地仍在餘波當中，日間氣溫超過30度，分別要北上跑到貝爾法斯特、赫爾辛基作客，一降得番十幾度，手腳僵硬確不出奇。<br> 好了，這個周末回到各地常規聯賽，千望萬望唔好再爆，英超阿仙奴與車路士都是主場上陣，全取3分安慰吓fans吧！查吓天氣預報更安心，因為倫敦地區介乎15至21度，唔冷唔熱剛剛好也。<br> 張美德<br> 記者出身的著名馬評人，現職馬會節目主持人。</p></body></html>