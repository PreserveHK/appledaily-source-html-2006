<html><header><meta charset="utf-8"><title>茶餐廳：博愛華頓讓球「主勝」 - 高洛文</title></header><body><h1>茶餐廳：博愛華頓讓球「主勝」 - 高洛文</h1><p>侍仔：經過兩輪國際賽之後，終於可以睇番4大聯賽。<br> 招積域：係呀，我國際賽都輸咗唔少，最甘嗰場就係西班牙對北愛爾蘭……<br> 菠蘿文：冷門又唔係成日爆嘅，今個星期買番多些少熱門嘅主場球隊啦，可以贏波贏錢㗎。<br> 招積域：係咪呀？<br> 菠蘿文：英超推介紐記，西甲就係巴塞。<br> 侍仔：紐記我信唔過，我要愛華頓讓球「主勝」好過，再補多個「和局」。</p><p>熱捧車仔單W</p><p>招積域：我輸到冇晒心機，今個星期都係唔玩住，再唔係就買個車仔單W，求個好意頭。<br> 侍仔：車仔贏硬嘅咩？<br> 林伯：你唔係以為查爾頓可以偷雞啩？車仔喺聯賽輸親都唔係對手勁，只係自己失準，查仔真係等被炒都似。<br> 侍仔：阿伯，車仔新兵都仲未夾熟，𠵱家唔敲冷門等幾時？<br> 林伯：人各有志，你要輸錢我唔阻你。俾多場你玩，英冠聯西布朗波膽「主其他」。<br> 招積域：乜你咁堅呀？我就唔跟你買啦，不過同你對賭都仲可以。<br> 侍仔：你憑咩叫人要「主其他」？<br> 林伯：同你一樣係靠估囉，查爾頓上季作客贏得5場，10月中之後就一直未贏過，你竟然仲敢買查仔贏，你唔係靠估係乜？<br> 侍仔：買冷嘢當然靠估啦。<br> 林伯：你真係敗家，專門倒錢落海。<br> 高洛文</p></body></html>