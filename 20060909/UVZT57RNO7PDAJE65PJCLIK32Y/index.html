<html><header><meta charset="utf-8"><title>白高敦被鬧「控制狂」</title></header><body><h1>白高敦被鬧「控制狂」</h1><p>英國首相貝理雅喺逼宮行動下宣布一年內下台後，佢嘅親信祈卓禮戥佢唔抵，發炮抨擊逼宮幕後黑手嘅財相白高敦係「控制狂」，根本冇資格和能力做新首相。正所謂家和萬事興，貝理雅見權鬥再玩落去，隨時可能失控，噚日呼籲停止內鬥同個人攻擊，即使佢咁識大體，但最新民調話56%人指工黨內訌的情況，比馬卓安年代仲嚴重，睇嚟工黨嘅內鬥仲有排玩。<br> 英國《獨立報》</p></body></html>