<html><header><meta charset="utf-8"><title>小儀拖實森美情勝夫妻</title></header><body><h1>小儀拖實森美情勝夫妻</h1><p>由森美小儀主演的「903森美小儀歌劇團BigNose」前晚於演藝學院首演，鄧麗欣和方力申都有捧場。森美與小儀演繹正在私奔的情人，是全晚最惹笑的一幕，森美對小儀說要孭她，小儀卻陰嘴笑說：「呢個時候，你仲想『咩』我？」</p><p>凌空壓千嬅</p><p>千嬅與小儀演同一角色，但她是美麗版，有一幕她躺在地上裝死，森美竟整個人半空伏在她身上，後來放千嬅上肩膊時，也碰到對方的臀部。<br> 前晚有份演出的DJ都有自白時間，壓軸的小儀哭着說：「我係靚女，因為我擁有最靚嘅拍檔森美。10年前我同佢好似BB咁行到今日，佢有時會半夜打奪命追魂call畀我，語重心長咁叫我長進，咁靚嘅拍檔邊度搵？只要佢一日拖住我隻手，我都唔放，直到有個男人真正拖我手入教堂。」森美也不禁流淚：「一班903同事好似兄弟姊妹咁長大。」<br> 提到今次沒有醜化小儀，森美說：「係呀，呢兩個月嚟發覺佢好可愛。」小儀說：「患難見真情，我哋兩個經歷嘅連夫妻都未必經歷到。」<br> 採訪：李珮洳　攝影：葉君海</p></body></html>