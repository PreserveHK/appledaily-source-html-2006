<html><header><meta charset="utf-8"><title>黃佩霞拒砸人飯碗</title></header><body><h1>黃佩霞拒砸人飯碗</h1><p>攝影師戴妮廷和黃佩霞前晚到中環，欣賞由HarveyNichols引入的手袋品牌TannerKrolle，身穿吊帶牛仔連身裙的黃佩霞坐低時老貓燒鬚不慎露底。提及近日模特兒界的是非，曾當模特兒的黃佩霞說：「我以前與世無爭，成班女仔都好團結，工作實有是非，如果我哋嗌交，會面對面搞掂，自己解決，唔會傳到去傳媒度。其實行騷揀衫好公平，因為每個人都有自己界限，不過打爛人哋飯碗嘅嘢我唔做，會有報應。」</p><p>潘楚穎未拍拖</p><p>潘廸生千金潘楚穎都有在場打點，早前傳她與外籍男子共墮愛河，她前晚堅決地說：「我真係好耐冇拍拖。」問她會否欣賞男友有風度地為女友挽手袋？她說：「梗係唔會，手袋係我嘅，襯咗幾個鐘頭先襯到衫出街，一定唔會畀佢拎。」<br> 採訪：RitaLeung<br> 攝影：MatthewLam</p></body></html>