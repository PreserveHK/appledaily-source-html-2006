<html><header><meta charset="utf-8"><title>忽發奇想：香港球迷關心本土波 - 馮嘉奇</title></header><body><h1>忽發奇想：香港球迷關心本土波 - 馮嘉奇</h1><p>新一季香港甲組足球聯賽開鑼，首周賽事幾支亮相球隊都有不俗表現。其中南華對港會比賽吸引2千幾球迷入場，現場氣氛唔曳；香港隊喺亞洲盃外圍賽亦踢出令人滿意成績，比賽前班老友排隊買港隊波衫，仲話要印埋號碼，睇嚟本土球迷漸漸關心番香港足球。</p><p>掛靴唔愁冇波踢</p><p>其實香港鍾意足球嘅人真係唔少，一收工踩落去石場或草場，都梗有人踢緊波，想跟隊都可能要book場。再留意身邊朋友，耐唔耐又要交個人近照同身份證副本，原來係用嚟報名，踢業餘league同公司league。<br> 即係話，一個人可能踢緊幾個聯賽，差啲勁過職業隊喎！佢哋仲上網可以睇到各個聯賽戰況，每逢季尾都有周年聚餐頒獎典禮，非常專業！睇嚟掛靴後應唔愁冇波踢。<br> 忽發奇想，若果我係香港業餘足球發展策略研究員，見到咁多有心發展足球的業餘單位，會自發組織具規模的常規聯賽，定必廣納賢士，以廣闊胸懷，集思廣益推動未來本地足球，可能有好效果！<br> 馮嘉奇<br> 踢出香港的傑志球星，親身歷盡各國足球風情。</p></body></html>