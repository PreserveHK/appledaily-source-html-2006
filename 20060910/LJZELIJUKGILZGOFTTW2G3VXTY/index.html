<html><header><meta charset="utf-8"><title>50Cent無牌危駕被捕</title></header><body><h1>50Cent無牌危駕被捕</h1><p>黑人歌手50Cent（圖一）噚日喺紐約曼哈頓揸住架銀色開篷林寶堅尼招搖過市時，涉嫌危險切線、駕駛執照過期兼冇買車保，俾差人拘捕。當時50Cent拒絕落車，最終俾警方拉咗落車，仲用孖葉鎖佢返差館（圖二）。專家話50Cent應該要判罰約1,716港元，之後佢仲去咗睇BabyPhat嘅時裝騷。</p></body></html>