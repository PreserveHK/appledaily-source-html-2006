<html><header><meta charset="utf-8"><title>骰寶魚蝦蟹　以形補形賭一餐</title></header><body><h1>骰寶魚蝦蟹　以形補形賭一餐</h1><p>馬季開鑼、澳門開新賭場、各國足球又開咗波，相信財神應該聽到好多人祈求「大小通吃」。今日就教大家以形補形嘅魚蝦蟹骰寶餐，或者食咗魚、蝦、蟹、金錢、葫蘆、雞落肚，可以幫大家谷起財運！不過煮呢餐時要有啲賭仔心態；小賭怡情、大賭亂性！以玩票性質煮呢一餐，應該幾開心！<br><br>記者：劉昱蘭　攝影：陳盛臣&#13;</p><p>豉汁黃鱲䱽球伴椒鹽骨腩</p><p>價錢︰$40/5人<br> 需時︰20分鐘<br> 材料：黃鱲䱽1斤、西芹1/4棵、葱少許、鮮辣椒1隻（切粒）、蒜頭/亁葱/豆豉/生粉/椒鹽/油各適量<br> 做法：西芹汆水，魚去頭尾起肉留骨，魚肉切件，起鑊爆豆豉，放入魚肉略炒後再放西芹炒熟。魚頭、尾及骨上生粉炸香後，起鑊爆辣椒、亁葱、蒜及葱，把炸好的魚頭、尾及骨落鑊，再加椒鹽兜勻即可。</p><p>黃鱲䱽</p><p>售價<br> （a）$20/10両<br> （b）$28/100g<br> （c）$45/100g</p><p>豉油皇亁煎中蝦</p><p>價錢︰$60/6人<br> 需時︰20分鐘<br> 材料：中蝦12隻（約1斤）、薑4片、豉油2湯匙、葱段/亁葱粒/蒜粒/生粉/油各適量<br> 做法：中蝦剪去頭及腳，取出腸洗淨後上生粉。起鑊爆薑、葱段及蒜，油溫約80℃左右便可炸蝦，炸約3分鐘至金黃色，留油將薑及葱過油後，倒掉油再爆亁葱、薑、蒜頭及葱，蝦回鑊略兜，最後加入豉油即可。</p><p>中蝦</p><p>售價<br> （a）$70/斤<br> （b）$30/100g<br> （c）$38/100g<br> （d）$49.9/454g&#13;</p><p>家常炒鮮蟹箝</p><p>價錢︰$60/6人<br> 需時︰20分鐘（另計蒸蟹時間）<br> 材料︰紅蟹2隻（每隻約14両）、西蘭花6棵、蟹子少許、蛋白8隻、奶50ml、雞湯適量、鹽少許<br> 做法：西蘭花汆水，蟹蒸熟後拆出蟹箝去殼，用雞湯把蟹箝燴至入味。蛋白與奶及鹽撈勻後，起鑊炒至糊狀時，蟹箝肉回鑊略兜，上枱前再加蟹子放面作裝飾即可。</p><p>紅蟹</p><p>售價<br> （a）$56/斤</p><p>原煲豉油雞</p><p>價錢︰$60/6人<br> 需時︰20分鐘（另計蒸雞時間）<br> 材料：雞2.5斤、豉油雞汁1支（500ml）、薑4片、葱段適量<br> 做法：雞蒸熟（拮雞髀位不出血水，見到透明肉汁即可），起鑊爆香薑及葱，倒入豉油雞汁煲滾後即熄火，令豉油雞汁不會收亁，放入雞浸20分鐘至入味即可。</p><p>雞</p><p>售價<br> （b）$14/100g<br> （d）$16.9/2磅</p><p>粉絲魚柳葫蘆瓜</p><p>價錢︰$12/4人<br> 需時︰10分鐘<br> 材料：葫蘆瓜400g、鯪魚肉200g、蝦米100g、粉絲50g、薑2片、水/鹽/油各適量<br> 調味：鹽1/2茶匙，胡椒粉少許<br> 做法：葫蘆瓜切絲，鯪魚肉加調味料拌勻，蝦米、粉絲浸軟。起鑊爆香薑片，煎鯪魚肉至金黃色，盛起切粗條。再起鑊炒葫蘆瓜絲，魚柳回鑊，加入粉絲、蝦米及水，加蓋中火煮5分鐘，下適量鹽調味上碟。</p><p>葫蘆瓜</p><p>售價<br> （a）$5/斤</p><p>三色香辣金錢肚</p><p>價錢︰$15/4人<br> 需時︰20分鐘<br> 材料：金錢肚1磅、三色椒各1/4個、紅辣椒1隻、麻油/蒜頭/薑/酒/陳皮各少許、蠔油2湯匙、片糖1/3塊、生抽/老抽各1湯匙、八角2粒、水/油各適量<br> 做法：陳皮切絲，金錢肚出水。起鑊爆薑及陳皮。加入金錢肚，爆炒勻後灒少許酒，加蠔油、片糖、生抽、老抽、八角及清水，慢火燜至金錢肚腍後，切成粗條。起鑊爆蒜頭及薑，加三色椒絲略炒，金錢肚回鑊，最後加紅辣椒粒，兜勻後灑上麻油。</p><p>金錢肚</p><p>售價<br> （a）$9.6/磅</p><p>超市/街市資料</p><p>a.油麻地街市<br> 油麻地甘肅街20號<br> <br> b.city'super（中環）<br> 中環國際金融中心商場1041-1049舖<br> 22347128<br> <br> c.GREAT（金鐘）<br> 金鐘太古廣場2期<br> 29189986<br> <br> d.惠康超級市場（旺角）<br> 旺角上海街438-444號地下<br> 23881430<br> <br> &#13;</p></body></html>