<html><header><meta charset="utf-8"><title>低胸鄧萃雯重遇舊愛歎冇緣</title></header><body><h1>低胸鄧萃雯重遇舊愛歎冇緣</h1><p>鄧萃雯前晚在中環出席時裝店PatriziaPepe的秋冬時裝騷，她以性感打扮撐場，還自爆在台灣重遇8年前的意中人，但自覺冇緣不會愛火重燃。
</p><p>鄧萃雯、楊婉儀與夫婿王瑞勳、羅慧娟等前晚在中環出席時裝店PatriziaPepe的秋冬時裝騷。鄧萃雯一身低胸黑裙到場，初期一心要性感撐場的她忽然用手袋遮住心口，她說：「本來好好哋，忽然間擒高擒低咁影我就唔鍾意！」坐下時也小心翼翼以手袋遮腳，她謂早前在台灣重遇8年前的意中人，發現對方完全無變，但相信二人不會愛火重燃，她說：「若果緣份安排就唔使異地戀，飛來飛去啦！」</p><p>「啲模特兒太高」</p><p>台上行騷的貝安琪，夾雜在熊黛林、馬詩慧等五呎十吋的高模中間，顯得特別矮小，謝幕時更面黑黑，一臉不耐煩。她事後死撐說：「我冇唔開心，我扮cool啫！」問貝安琪跟全場模特兒比，好像特別矮小？她說：「我唔覺得自己矮喎，不過佢哋高啫，我好鍾意我個height（身高）！我有170cm高，都OK啦，太高好難搵到男友，有時行騷，我覺得啲模特兒太高！」<br> 此外，馬詩慧完騷後獲老公王敏德獻吻支持，兩人嘴對嘴錫足幾秒，恩愛滿溢。<br> 採訪、攝影：梁錦雯</p></body></html>