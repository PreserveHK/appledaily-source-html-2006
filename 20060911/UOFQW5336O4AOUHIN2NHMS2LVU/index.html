<html><header><meta charset="utf-8"><title>哥哥歌迷服裝展慰思念</title></header><body><h1>哥哥歌迷服裝展慰思念</h1><p>聽日（12號）係哥哥張國榮50歲冥壽，噚日就有班歌迷拎咗十幾件哥哥生前表演時着過嘅衫同珍藏品，喺會展舉行展覽，其中一本由歌迷影嘅相集入面，就有好多哥哥同藝人好友好似梅艷芳、鞏俐同王菲等人嘅合照。一班歌迷又寫咗生日卡送畀哥哥（圖），聊表心意。現場仲有哥哥嘅DVD同唱片出售，收益扣除成本會捐去奧比斯幫助有需要嘅人。</p></body></html>