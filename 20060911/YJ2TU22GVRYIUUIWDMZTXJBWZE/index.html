<html><header><meta charset="utf-8"><title>紅艷襯絕Valentino<br>鍾楚紅秒秒不忘環保</title></header><body><h1>紅艷襯絕Valentino<br>鍾楚紅秒秒不忘環保</h1><p>鍾楚紅和內地女星范冰冰、李冰冰及徐靜蕾等前晚在北京出席意國名牌Valentino時裝騷，紅姑火紅戰衣與甜美笑容，搶盡全場光芒，談到會否復出拍電影，她表示若然是環保題材，她會考慮。北京直擊</p><p>意國名牌Valentino前晚在北京中國美術館，為中國的「意大利年」舉行揭幕時裝騷，吸引五百名來賓捧場。年過40的「紅姑」鍾楚紅以一身火紅色晚裝準時亮相，艷光四射，成為場內焦點。<br> 臉上掛着燦爛笑容的紅姑說：「我好鍾意紅色呢個顏色，因為紅色就好似太陽，又似火，好光明溫暖。」</p><p>Classic又Royal</p><p>不常公開露面的紅姑，透露只做自己喜愛的事如環保，以及只出席喜愛的品牌，她說：「我喜歡意大利呢個國家，Valentino又係classic品牌，佢有種Royal嘅感覺，不過我平日打扮比較casual，會mix&amp;match着。」<br> 談到近況時，紅姑拒答有關私人生活問題，她說：「我啱啱拍完一個環保廣告，復出拍電影就要睇吓乜嘢題材，環保嘅我就會考慮，不過冇人會拍呢個題材㗎喇，邊有人會咁抵得諗呀？」&#13;</p><p>李冰冰死撐讚好</p><p>此外，徐靜蕾、范冰冰和李冰冰等均盛裝赴會，李冰冰遲大到，完騷後才出現，但她仍死撐說：「那個時裝騷好棒！我站在後面都看得到！」她又謂中秋節因為要在香港拍電影，所以要和工作人員度過。採訪：GeneNg　攝影：RickyChan
</p></body></html>