<html><header><meta charset="utf-8"><title>普京事先張揚2008年下台</title></header><body><h1>普京事先張揚2008年下台</h1><p>俄羅斯總統普京（VladimirPutin）喺國內真係政治強人，佢打壓傳媒，將石油資源收歸國有，更自搞反對黨──當然係做政治花瓶。權力慾咁大，都幾難相信53歲嘅佢肯落台。不過，世事無絕對，佢前日誓神劈願話自己會喺2008年下台，仲叫繼任人滅貧和搞好國家經濟。咦，英國首相貝理雅俾人逼宮才宣布一年內落台，普京咁算唔算民主先？<br> 路透社</p></body></html>