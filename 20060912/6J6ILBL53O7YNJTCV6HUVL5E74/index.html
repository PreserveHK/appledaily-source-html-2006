<html><header><meta charset="utf-8"><title>網友直擊：食客暈倒被老闆娘趕</title></header><body><h1>網友直擊：食客暈倒被老闆娘趕</h1><p>網上近日流傳一則題為灣仔「餃X源冷血老闆」的文章，作者「kycheng1118」指摘早前一名女食客突然在店內暈倒，成個「躂咗落地」，正常情況下當然是立即將女客扶起，讓她休息，「點知老闆好快咁話可以退番錢畀佢，仲好大聲講住粗口叫佢離開舖頭，四圍叫啲客打999，但自己就唔打。」
</p><p>老闆娘大聲咆哮</p><p>kycheng1118續稱，由於該女食客根本無法行走，恰巧在場有個救護員，正當救護員替她治療之際，突然有另一狀似老闆娘的女子手指住暈倒的女食客，夾帶着普通話和廣東話大聲咆哮，着女子盡快離開。</p><p>女員工稱被造謠</p><p>事發時正在店中的員工湯小姐昨晚回應稱：「件事唔係咁，根本係造謠。大約個幾月前，嗰個三十幾歲嘅女仔同一班寫字樓嘅男女入嚟食嘢，可能天氣熱，出入冷氣場所覺得有啲暈。我哋老闆娘就問佢使唔使call白車，冇乜嘢事行得就行啦，我哋成日淨係做呢一個鐘頭生意……」</p></body></html>