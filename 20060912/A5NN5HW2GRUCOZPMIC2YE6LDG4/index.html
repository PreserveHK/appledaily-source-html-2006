<html><header><meta charset="utf-8"><title>聲討Blog：銀行7天營業安排　網友聲討任總</title></header><body><h1>聲討Blog：銀行7天營業安排　網友聲討任總</h1><p>銀行7天營業已經成為鐵一般嘅事實，不過，有關5天結算和7天營業嘅討論，仍是沒完沒了，《香港討論區》近日嘅討論焦點，就集中喺金管局究竟有無迫使銀行搞5天結算同7天營業，討論區更張貼告示，通知各方行家，話金管局總裁任志剛（圖）今晚8點，會喺國金二期與10多位銀行員工會面，聽取業界對7天營業嘅顧慮同不滿。</p><p>今見銀行界聽意見</p><p>金管局發言人、以及街坊工友服務處勞工事務主任譚亮英，在接受本報記者查詢時均證實，任志剛將會於今晚與一班銀行員工會面。街工的譚亮英說，參與會面嘅員工來自東亞、廖創興、渣打同滙豐銀行，立法會議員梁耀忠及李卓人亦會陪同出席。<br> 眾所周知，5天結算同7天營業，係銀行界嘅商業決定，究竟點解會將金管局捲入去呢？<br> 討論區內有網友話：「是次會面，主要是因有某銀行道出7天營業的構思是由金管局迫令銀行推行，有見及此，我們必須了解金管局有否迫令的意思及了解金管局本身是否中立的意向。」<br> 該網友其後又話：「……某銀行高層於8月27日遊行完畢後的一天，即8月28日主動聯絡了街工的幹事，說出了實行7天營業的因由，是基於金管局的『出口術』所致！」<br> 另有網友話：「我都覺得至衰係金管局，報紙話本來hxbc都軟化話星期六日cancelcounterservice（取消櫃位服務），但係金管局話要維持星期六服務，激死！希望今次會面真係有用。」<br> 報料電郵：business@appledaily.com</p></body></html>