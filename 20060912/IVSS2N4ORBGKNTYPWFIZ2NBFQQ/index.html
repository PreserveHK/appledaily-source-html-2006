<html><header><meta charset="utf-8"><title>前祖記總監莫治講波</title></header><body><h1>前祖記總監莫治講波</h1><p>祖記上周六意乙第一擊就失利，1:1和里米尼攞得1分，𠵱家仲以「-16分」排榜尾，不過有外國博彩公司仍將佢哋列為僅次於拿玻里嘅升班大熱門，似乎樂觀咗啲！另外，前祖記總監莫治亦會喺當地電視台擔任講波佬，呢位仁兄之前靠把口透過電話安排打假波，𠵱家就講波畀球迷聽，做番件好事喇！</p></body></html>