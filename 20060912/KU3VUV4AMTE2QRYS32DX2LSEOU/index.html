<html><header><meta charset="utf-8"><title>施根黑仔步皮利斯後塵</title></header><body><h1>施根黑仔步皮利斯後塵</h1><p>阿仙奴球員過西甲搵食都冇好結果，上季過檔華倫嘅伊度就因傷唞足成季，至於今季加盟維拉利爾嘅皮利斯同施根都係同一命運，傷埋！施根周日處子登場對維爾瓦，球隊即刻輸波，佢仲腳傷搞到要唞3個禮拜。求大俠覺得阿仙奴掩住半邊嘴笑緊，話晒賣到200萬鎊天價，甩到手仲唔開香檳？</p></body></html>