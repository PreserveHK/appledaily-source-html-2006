<html><header><meta charset="utf-8"><title>關楚耀借醉錄失戀心聲</title></header><body><h1>關楚耀借醉錄失戀心聲</h1><p>譚詠麟個契仔關楚耀（圖）噚日喺商台接受訪問，佢話最近作咗首新歌，係講主人翁畀女飛之後，繼續癡癡地等待對方回心轉意。問關楚耀有冇呢啲經驗，佢話：「都有試過啲咁儍嘅行為嘅。」佢仲話錄呢隻歌嗰陣監製畀咗杯威士忌佢飲，飲完之後錄音好似特別順利，不過佢話唔可以有呢個習慣，怕會飲醉。<br> </p></body></html>