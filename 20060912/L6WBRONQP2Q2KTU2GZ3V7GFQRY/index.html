<html><header><meta charset="utf-8"><title>10分鐘酒席菜　屋企請客至啱</title></header><body><h1>10分鐘酒席菜　屋企請客至啱</h1><p>一諗到食豪啲！好多人都寧願上館子，嫌麻煩嘛！但利苑良哥話：「唔一定要搞一大餐咁頭痛嘅！雞件簡單炸起，煮好個汁一撈加個米粉盞靚晒；瑤柱炒銀芽蛋絲，10分鐘即成爽口香口小炒；軟殼蟹炸2分鐘都唔使，淋個砵酒汁上面，夠晒惹味。」10分鐘煮一個酒席菜式，屋企想請客？Easy啦！<br><br>記者：劉昱蘭<br>攝影：陳盛臣</p><p>野菌銀杏炒蘆笋</p><p>價錢︰$13/4人<br> 需時︰8分鐘<br> 材料：泰國蘆笋1束、銀杏/靈芝菇/鮑魚菇/百合/紅椒角各1両、麻油1茶匙、生抽/生粉/水/油各少許<br> 調味︰鹽3/5茶匙、糖1/2茶匙、味粉1/3茶匙<br> 做法：所有材料洗淨，蘆笋、鮑魚菇及紅椒角切好後，起鑊將所有材料炒香，加調味及以生抽、生粉水和麻油埋芡即可。</p><p>蘆笋</p><p>售價<br> （a）$10/3両<br> （b）$10.9/200g　平之選<br> （c）$28/2包<br> （d）$17.9/包&#13;</p><p>脆盞蜜餞子薑雞</p><p>價錢︰$30/3人<br> 需時︰10分<br> 材料：雞件7両、子薑3両、米粉1両、葱段少許、紅椒角6個、清水1/3碗、糖醋1.5両、生粉/油各適量<br> 調味︰鹽1/2茶匙、糖2/3茶匙、味粉1/3茶匙<br> 做法：將米粉炸至盞形，再平放碟底。雞件煎至金黃留用。落水、葱段、子薑、紅椒角及調味，以中火燜1分鐘後，加入糖醋，煮滾後雞件回鑊，以生粉水1湯匙埋芡即可。</p><p>雞</p><p>售價<br> （a）$38/隻（新鮮）<br> （b）$42.9/隻（冰鮮）<br> （c）$46/隻（新鮮）<br> （d）$26.8/隻（急凍）　平之選</p><p>桂花炒瑤柱</p><p>價錢︰$18/4人<br> 需時︰10分鐘（未計蒸瑤柱時間）<br> 材料︰瑤柱1/2両、銀芽4両、葱花少許、粉絲（濕）2両、雞蛋2隻<br> 調味︰鹽1/5茶匙、糖/味粉各1/3茶匙、生抽1/2茶匙、麻油1茶匙<br> 做法：瑤柱浸後蒸好（約需1.5小時），打蛋後煎雞皮及切絲。起鑊爆瑤柱和銀芽，炒香後落粉絲略兜再下調味撒葱花即可。若想爽口外有更香口的口感，可加適量的炸瑤柱。</p><p>瑤柱</p><p>售價<br> （a）$30/両<br> （b）$365/斤　平之選<br> （d）$300/半斤</p><p>砵酒焗軟殼蟹</p><p>價錢︰$40/2人<br> 需時︰10分鐘<br> 材料：軟殼蟹2隻、蛋白/濕生粉/油各1/2碗、炸油1/2升<br> 汁料︰砵酒/豆瓣醬各1/2湯匙、糖/鹽各少許<br> 做法：軟殼蟹先刷淨泥垢，剝除臍蓋，摘除肺葉後，開好蛋白、濕生粉、油溝成的炸漿，軟殼蟹上漿後，燒熱油至7成油溫（落葱段見之浮面即代表油夠熱），落軟殼蟹炸約2分鐘至金黃色，最後煮滾汁料淋面即可。</p><p>軟殼蟹</p><p>售價<br> （a）$105/斤<br> （d）$28/245g　平之選</p><p>夜香軟殼蝦亁煮冬瓜</p><p>價錢︰$15/4人<br> 需時︰8分鐘<br> 材料：夜香花1/2両、冬瓜各1/2斤、肉鬆2両、軟殼蝦亁8隻、薑絲/葱段/油各少許、清水1/2碗<br> 調味︰鹽/味粉各1/2茶匙、糖1/4茶匙<br> 做法：冬瓜洗淨切片。起鑊爆肉鬆及軟殼蝦亁，加入薑絲及冬瓜片略煮後，倒入水加蓋以中火燜約3分鐘，落調味、夜香花及葱段後即成。</p><p>軟殼蝦亁
</p><p>售價<br> （a）$148/斤</p><p>蝦膏蒸豬面青</p><p>價錢︰$15/4人<br> 需時︰10分鐘<br> 材料：大澳蝦膏1茶匙、豬面青3両、滑豆腐1盒、葱段/鹽各少許<br> 調味︰鹽1/4茶匙、糖/味粉各1/3茶匙、老抽1/4茶匙、生粉1/2茶匙、油1茶匙<br> 做法：豆腐切好，蝦膏爆香後，加入調味及豬面青撈勻。豆腐蒸5分鐘後，倒去水及撒上鹽，蝦膏豬面青放面，再蒸8分鐘後，葱放面即成。</p><p>豬面青</p><p>售價<br> （a）$28/斤<br> （b）$28/斤<br> （c）$24/斤　平之選</p><p>超市/街市資料</p><p>a.街市街街市（荃灣）<br> 荃灣眾安街25號<br> <br> b.百佳超級廣場（荃灣）<br> 荃灣惠荃路22-26號綠楊新邨市場<br> 24024369<br> <br> c.惠康超級市場（北角）<br> 北角英皇道989號新威園地下<br> 21559934<br> <br> d.吉之島（鰂魚涌）<br> 鰂魚涌康山道2號康怡廣場地下至4樓<br> 28846888</p></body></html>