<html><header><meta charset="utf-8"><title>烈艷紅唇激增骨膠原勁滋潤</title></header><body><h1>烈艷紅唇激增骨膠原勁滋潤</h1><p>今季秋冬妝容除黑、金成大熱色外，仲有性感火辣嘅紅唇，行過銅鑼灣見到Prada、LV巨型廣告牌，都可以深深感受紅唇嘅懾人魅力。小記都知大家想試試新形象，所以今次分別揀選8個大品牌嘅艷紅唇膏作大測驗，睇吓邊隻鮮紅得來又滋潤持久。<br>記者：陳穎欣<br>攝影：黃子偉<br>Hair&amp;make-up：Isabelle<br>Model：Algie&amp;Howard@TheGroupModel</p><p>滿堂紅</p><p>英法男士也搽口紅</p><p>唇膏即口紅，考古學家發現，世界上第一支唇膏係由蘇美人於城市烏爾（Ur）發現，約5000年前。古埃及人會使用黑色、橘色、紫紅色唇膏，男性也會使用，古羅馬時代亦有一種名為Fucus的口紅。到維多利亞女王時期，口紅被視為妓女用品，所以成為一種禁忌。我國古代婦女亦會將色素塗於紙嘅兩面，用嘴唇抿住後，顏色自然會附於唇上。<br> 去到1660-1789年，口紅再不是女性的專利，因法國和英國的男士都流行塗口紅，成為當時的潮流趨勢。</p><p>揀色小貼士</p><p>雖則話紅唇係今季大熱，但揀唇膏都要切合膚色。<br> 膚色偏黃：宜選桃紅及橙紅色唇膏。<br> 皮膚白皙：宜選紅、粉紅色唇膏。<br> 古銅膚色：earthtone同nude色就最啱。</p><p>小測試<br>Test1　鬥持久</p><p>方法：Algie先塗上各品牌唇膏，然後向Howard獻吻，觀察遺留於Howard嘴上唇印便知其持久度，唇印愈淺色，持久度愈高。</p><p>Test2　鬥滋潤</p><p>方法：Algie會於膠片上印上唇印，以膠片上唇紋多寡來決定其滋潤程度，唇紋愈少，滋潤度愈高。</p><p>Test3　鬥上色</p><p>方法：畫一筆唇膏於手背上，看看其上色度，顏色愈鮮明，上色度愈高。</p><p>Test4　鬥像真</p><p>方法：將唇膏塗上唇，跟本身顏色相比。</p><p>Test5：鬥抵買</p><p>方法：以各品牌唇膏售價作比較。</p><p>結果</p><p>（每項測試以10分為滿分，總分以50為滿分）</p><p>最正：亮麗豐唇</p><p>DiorRouge（#75）可令顏色更亮麗，激發骨膠原生長，令嘴唇更飽滿。$175（3.5g）<br> </p><p>持久度：8分<br> 表現亦不俗，只留下些微痕迹。</p><p>滋潤度：10分<br> 膠片上唇紋最少，連model都話一搽即刻feel到好潤！　最滋潤</p><p>上色度：10分　最上色</p><p>像真度：7分<br> 抵買度：7<br> 總分：42分</p><p>評語：色靚價錢平，滋潤又上色，令人愛不釋手！</p><p>透薄水潤</p><p>LANEIGEIdealStarRouge（#515）採用最新瑩亮提升技術，使櫻唇透出水潤光彩。$140（3.8g）</p><p>持久度：3分<br> 甩色甩到Howard好似自己搽唇膏一樣。</p><p>滋潤度：4分<br> 膠片上的唇紋暴現，滋潤度不足。</p><p>上色度：5分<br> 像真度：6分<br> 抵買度：10分　最抵買</p><p>總分：28分<br> 評語：勝在抵買，但效果不太理想。</p><p>保濕緊緻</p><p>KOSECosmedeCorte（RD427）保濕度高，營造光澤感，令嘴唇時刻緊緻。$350（4.1g）</p><p>持久度：6分<br> 滋潤度：6分</p><p>上色度：9分<br> 畫一筆唇膏已很出色。</p><p>像真度：3分<br> 抵買度：4分<br> 總分：28分<br> 評語：易上但顏色淡，唔易甩色。</p><p>顏色順滑</p><p>SHISEIDOtheMakeup（SL7）含有亮麗折光油，能塑造順滑唇色。$180（4g）</p><p>像真度：9分<br> 顏色跟嘴唇一樣，勁像真。</p><p>抵買度：9分<br> 總分：40分<br> 評語：顏色閃閃哋，而且頗滋潤。</p><p>水漾似唇彩</p><p>IPSASkinBeautyLipstick（L5）具lipgloss般水凝效果，顏色更持久。$220（2g）</p><p>持久度：5分</p><p>滋潤度：8分<br> 滋潤度唔錯，似搽lipgloss，但唇膏易折斷。</p><p>上色度：5分<br> 像真度：5分<br> 抵買度：3分<br> 總分：26分<br> 評語：好水潤glossy，但唇膏太軟。</p><p>浪漫高貴</p><p>ANNASUISUIRouge（#309）以一貫嬌柔浪漫的玫瑰花包裝，散發高貴艷麗氣質。$160（3.4g）</p><p>持久度：4分<br> 滋潤度：5分</p><p>上色度：5分<br> 上色度較差，畫後顏色唔明顯。</p><p>像真度：4分<br> 抵買度：8分<br> 總分：26分<br> 評語：香味宜人，上色度及像真度差強人意。</p><p>促進血液循環</p><p>LUNASOLINTELLECTUALLIPSFULLGLAMOUR（#16）質地柔和貼服，能保濕和促進血液循環。$210（3.5g）</p><p>持久度：10分<br> Howard個嘴都唔似被吻過嘅痕迹。　最持久</p><p>滋潤度：7分<br> 上色度：7分<br> 像真度：6分<br> 抵買度：6分<br> 總分：36分<br> 評語：夠glossy，都幾潤，而且唔易甩色。</p><p>防曬護唇</p><p>CHANTECAILLE唇膏（Azalea）含維他命A和C，護唇外仲有SPF6-8防曬功能。</p><p>持久度：5分<br> 滋潤度：6分<br> 上色度：7分</p><p>像真度：10分<br> 顏色和model嘴唇一模一樣，像真度最高。　最像真</p><p>抵買度：5分<br> 總分：33分<br> 評語：有花香味，算滋潤，但顏色較淺。</p><p>Shoplists</p><p>Dior<br> 35211386<br> <br> LANEIGE<br> 29702328<br> <br> CHANTECAILLE<br> 21187666<br> <br> KOSE<br> 25063000<br> <br> IPSA<br> 21140844<br> <br> SHISEIDO<br> 28935543<br> <br> ANNASUI<br> 28318508<br> <br> KaneboLUNASOL<br> 28650978</p></body></html>