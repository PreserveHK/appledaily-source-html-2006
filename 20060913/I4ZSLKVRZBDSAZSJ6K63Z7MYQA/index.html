<html><header><meta charset="utf-8"><title>巴廸斯達同施華夾band</title></header><body><h1>巴廸斯達同施華夾band</h1><p>有「野獸」之稱嘅巴西國腳巴廸斯達，球迷諗都諗唔到原來佢玩音樂有一手，仲要係識彈四弦琴嗰隻。啱啱由皇馬外借去阿仙奴嘅巴廸斯達，話自己喺西班牙嗰陣成日同卡路士及羅賓奴jam歌，佢仲計劃嚟緊喺阿仙奴嘅更衣室，再同基拔圖施華夾band玩森巴音樂，諗住搞吓氣氛，刺激啲贏波士氣喎！</p></body></html>