<html><header><meta charset="utf-8"><title>李亞鵬為愛女推戲</title></header><body><h1>李亞鵬為愛女推戲</h1><p>李亞鵬之前接咗套新戲叫《北戴河，就是那片愛情海》，點知套戲噚日開鏡，佢嘅角色變咗內地演員涂松岩做，製片曲雁話其實李亞鵬一早簽咗約，但最後以愛女治病為由要求解約，曲雁仲話李亞鵬同王菲帶愛女李嫣去美國醫兔唇，應該仲未返北京，而劇組都好體諒李亞鵬，願意無條件解約。</p></body></html>