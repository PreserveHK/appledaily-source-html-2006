<html><header><meta charset="utf-8"><title>櫻井公數花天酒地</title></header><body><h1>櫻井公數花天酒地</h1><p>尊尼組合嵐成員櫻井翔早前獲NTV電視台力捧，主持下月首播嘅新聞節目。雖然節目有排未出街，但櫻井就俾人踢爆喺上月30號，開公數同兩名電視台職員到六本木一間高級夜總會玩。當晚櫻井坐喺VIP房內同一班靚女飲酒開心之餘，又叫高級壽司外賣，一晚就豪花咗接近13,000港元。</p></body></html>