<html><header><meta charset="utf-8"><title>慶太單拖填詞賣唱</title></header><body><h1>慶太單拖填詞賣唱</h1><p>日本3人偶像組合w-inds.主音橘慶太，前日宣布會單拖搵食，仲會喺下月18號推出首張個人細碟《道標》。已經學咗結他兩年嘅佢，會喺新碟內自彈自唱，碟內三首歌曲全部由佢填詞。慶太話希望可以一邊兼顧w-inds.，一邊喺個人唱片以另一個形象同fans見面。
</p></body></html>