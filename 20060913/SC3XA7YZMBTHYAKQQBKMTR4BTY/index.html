<html><header><meta charset="utf-8"><title>消費blog：中秋節小朋友有好去處</title></header><body><h1>消費blog：中秋節小朋友有好去處</h1><p>仲有唔夠一個月就係中秋節，正所謂每逢佳節倍思親，噚日突然諗起好幾個月冇見嘅表姐同埋6歲姪仔。自從佢哋搬咗入屯門後就比較少見面，好想見吓佢哋。同佢傾咗半個鐘頭電話，我問佢中秋會唔會去旅行，佢話暑假先去過泰國，所以會留喺香港過節。佢知我係八通街，梗會知中秋前後邊度有嘢玩，但一定要啱佢仔仔。<br> 一時間我又諗唔起有咩好提議，所以即刻打畀屯門嘅商場公關朋友，其中負責屯門市廣場嘅友人就介紹話，商場首創嘅探索遊戲空間「i-kidz遊戲平台」會喺下月個四號晚上推出「中秋迎月遊戲夜」活動，屆時除咗會有巨型許願樹同夜光滑梯俾小朋友玩外，一系列應節遊戲好似自製彩色花燈、月夜迷城亦會喺當晚出現，務求畀小朋友能突破傳統、玩一啲創新嘅中秋節遊戲。<br> 不過要入場，先要喺嗰度購物至少100蚊，先可以換入場券。我同表姐講買嘢就包喺我身上，至於嗰晚我就唔能夠陪佢去，因為我咁靚女，自然佳人有約，真係唔好意思！q\^.^/p<br> 逄周一至周四刊出</p></body></html>