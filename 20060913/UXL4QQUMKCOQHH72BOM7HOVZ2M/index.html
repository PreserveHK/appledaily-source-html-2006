<html><header><meta charset="utf-8"><title>加拿斯牙力唔夠法米尼</title></header><body><h1>加拿斯牙力唔夠法米尼</h1><p>加拿斯自言去阿仙奴只想踢中堅，但我求大俠聽到領隊雲格叫佢唔使諗，因為佢至少要踢多6個禮拜左閘！事緣上季曾經客串左閘大獲好評嘅法米尼同雲格講唔想再踢呢個位，而賀廸試咗幾場又唔太適應，所以加拿斯要等到基捷基治復出，先有機轉入中路！法米尼有特權話唔踢，加拿斯知道又會唔會發老脾呢？</p></body></html>