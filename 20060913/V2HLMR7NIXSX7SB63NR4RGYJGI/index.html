<html><header><meta charset="utf-8"><title>利記球員攞正牌瞓晏覺</title></header><body><h1>利記球員攞正牌瞓晏覺</h1><p>利物浦自領隊賓尼廸斯執教後大搞「西班牙化」，估唔到佢買啲西班牙兵返嚟外，連西班牙人鍾意玩瞓晏覺呢家嘢都帶埋去利記。通常球隊練波中間都會有幾粒鐘休息時間，賓尼廸斯費事班球員中途返屋企唞，竟然喺訓練場安排床位畀班大哥瞓覺！睇嚟利記嘅口號都要改為「you'llneverWAKE(up)alone」喇！</p></body></html>