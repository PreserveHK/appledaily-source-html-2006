<html><header><meta charset="utf-8"><title>紐約憔悴睇騷　祝福伊健戀YoYo<br>紐約直擊　好勝GiGi終於放手</title></header><body><h1>紐約憔悴睇騷　祝福伊健戀YoYo<br>紐約直擊　好勝GiGi終於放手</h1><p>鄭伊健和蒙嘉慧（YoYo）因滑水和打羽毛球擦出愛火，一對戀人神采飛揚，風騷甜蜜，鄭的舊愛梁詠琪（GiGi）卻一直不見蹤影。直至昨日（即紐約時間9月11日），GiGi在美國憔悴睇騷，更首次開腔祝福伊健，又謂享受自由自在的生活，曾經一度苦纏不休的她，終告清醒放手。</p><p>梁詠琪99年踢走邵美琪奪得鄭伊健的「奪麵雙琪」事件，哄動全城，GiGi和伊健雖同度患難，經歷事業低潮，但今年年初終因梁詠琪迫婚失敗，兩人宣布分手。GiGi對有七年感情的鄭伊健無法忘情，一直癡纏到底，更到日本清水寺拜戀愛石求姻緣，又發SMS「你還愛我嗎？」箍煲。近日伊健和蒙嘉慧因滑水和打羽毛球擦出愛火，兩人雖然保持低調，但伊健新歡YoYo卻難掩甜蜜風騷，舊愛GiGi卻一直不見蹤影。</p><p>見招拆招<br>搵阿媽做擋箭牌</p><p>GiGi在紐約時間9月11日晚上8時，坐大會安排的房車到場欣賞MarcJacobs時裝騷，她與碧咸嫂VictoriaBeckham、蘇菲亞哥普拉（SofiaCoppola）等巨星名人待遇一樣，獲安排坐第一行貴賓席，一身MarcJacobs新裝的她樣子憔悴，跟平日精靈醒神的她判若兩人。記者追問GiGi有關伊健與YoYo新戀情時，她似乎早有準備，帶着微笑說：「我近排飛來飛去，不過都聽講過呢件事，我冇乜意見可以畀，但係一定會送上祝福。」她謂跟蒙嘉慧並不相識，問她覺得二人可相襯？GiGi說：「我真係唔方便畀意見。」與伊健還有聯絡嗎？她說：「唔好講佢喇，我哋好少聯絡，其實我連媽咪都有三個禮拜冇見過。」<br> 上月GiGi被拍得與貌似電影《蜘蛛俠》主角杜比麥奎爾（TobeyMaguire）的老外在台灣約會，她說：「同男仔約會唔一定係拍拖㗎。」GiGi又說：「𠵱家係我人生中最開心嘅時刻，工作好好、好順利，我enjoy自由自在嘅生活。」看來一度成為「求戀琪」的她，今次終於放手了。</p><p>失蹤原因<br>雲南拍外景兩周</p><p>其後GiGi又解釋絕迹香港一段時間並非失蹤，只是為無綫新一輯《向世界出發》，在雲南女兒國拍攝兩星期，她說：「都有試着當地民族衫，全程都幾辛苦，衞生環境差啲囉。今次嚟到紐約，我更加覺得自己適合城市生活多啲。」GiGi此行正值911，她不忘到世貿遺址憑弔，向死難者送上花束，並敲響大鐘，祝願世界和平。看到眾多死難者親友仍然悲傷痛哭，GiGi謂她更差點流淚，而在紐約停留三天後，將飛赴台北錄製新碟。<br> 完騷後，梁詠琪走入後台與設計師MarcJacobs合照，又不忘大讚他的新裝說：「實在太靚喇，我超鍾意燈籠褲同飄逸嘅裙，仲有不規則、晶瑩剔透水晶鞋，好似踩在鑽石上面飄出嚟嘅仙子咁，希望將來影唱片封面有機會着。」<br> 採訪：梁錦貞<br> 攝影：林德雄</p></body></html>