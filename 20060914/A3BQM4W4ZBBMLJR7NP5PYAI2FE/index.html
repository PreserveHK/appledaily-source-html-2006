<html><header><meta charset="utf-8"><title>　　溫總會貝理雅鬥客氣 - 李八方</title></header><body><h1>　　溫總會貝理雅鬥客氣 - 李八方</h1><p>明年就係香港回歸10周年，原來眨吓眼，英國人已經撤出香港10年咁耐，其間香港雖然經歷過老董治下「八年浩劫」，但大家總算捱過咗，英國人見到香港人咁懷念佢哋，不禁暗暗偷笑。<br> 正喺倫敦訪問嘅總理溫家寶，噚日同被人逼宮嘅英國首相貝理雅會面時，都有講到香港回歸問題。溫總梗係死撐，話呢10年裏面，中英兩國共同實現一國兩制，令香港順利回歸，保持繁榮穩定，相信兩國日後都會繼續發展雙方關係。睇嚟溫總表面上好似幾滿意回歸10年張成績表，其實中央有苦自己知。<br> 貝理雅又點睇？佢都覺得中英雙方關係不斷進步，相信兩國可以有更多方面合作。兩位領導人都以大局為重，說話極小心；當然，喺香港人眼中，貝理雅政府喺香港民主進程中未夠盡力，希望佢位接任人好啲啦。</p></body></html>