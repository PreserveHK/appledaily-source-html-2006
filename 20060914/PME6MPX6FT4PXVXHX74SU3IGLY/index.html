<html><header><meta charset="utf-8"><title>Blog教路：香港買樓識計數唔白癡</title></header><body><h1>Blog教路：香港買樓識計數唔白癡</h1><p>中國人有種根深柢固的想法，認為做業主始終是一件光榮的事。不過，網友sscyhk卻大膽挑戰傳統思想，並在《香港討論區》提出「在香港買樓最白癡」，結果惹來網民激烈迴響。<br> fwho即時反駁︰「買樓抵唔抵係一件事，如果買樓係白癡，香港有成百萬白癡喎……」</p><p>二手樓　供抵過租</p><p>swice也抗議︰「買樓居住，哪會是白癡呢……每個人都要住，唔係租就係買啦！我層樓喺89民運時買嘅（與家人），當時個個都唔敢買，仲話啲樓冇人要，你睇，我供完啦！我配偶層樓93年買，07年就供完，供樓點都有個支出期，租樓就係無了期的付出……」<br> 網友momoamandy就話︰「如果香港買樓最白癡，何來有人買樓，何來有人租樓畀你？」<br> 反對聲音雖多，但sscyhk亦有知音人，Gattermond撐佢︰「……我覺得政府為咗所謂穩定經濟，係咁撐樓市，做到好似winwinwin咁，其實只係挖定個氹畀我哋呢班小市民。」<br> 記者就上述話題徵詢香港理工大學建築及房地產學系教授許智文博士，他認為撇除個人及地區因素而言，隨着利息轉趨穩定，目前租樓和買樓的負擔其實相差不遠。若純粹以新盤和二手樓比較，他說租樓應該選擇新盤比較化算，因為新盤的租金相比其他樓價不算高；但二手樓則可能買抵過租，因為樓價相對較低，供樓和租金支出分別不大。<br> hitrate指數：6126次<br> </p></body></html>