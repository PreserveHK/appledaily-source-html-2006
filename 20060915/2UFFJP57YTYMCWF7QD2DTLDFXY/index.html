<html><header><meta charset="utf-8"><title>堅尼領軍帶旺新特蘭</title></header><body><h1>堅尼領軍帶旺新特蘭</h1><p>英冠新特蘭擺脫季初頹勢聯賽3連勝，全賴請咗前曼聯隊長堅尼領軍，日前佢哋作客贏列斯聯3:0，係堅尼上任後連續兩場勝仗。外國博彩公司即刻開咗盤口，定出堅尼攞「9月最佳領隊」嘅賠率只得2.1倍，都叫做熱門，而新特蘭升埋上英超仲得番2.75倍㖭！堅尼嘅影響力我求大俠都要寫個服字。</p></body></html>