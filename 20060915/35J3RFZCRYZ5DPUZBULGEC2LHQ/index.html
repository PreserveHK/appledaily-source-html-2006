<html><header><meta charset="utf-8"><title>劉嘉玲26日為亡父舉殯</title></header><body><h1>劉嘉玲26日為亡父舉殯</h1><p>劉嘉玲爸爸早幾日喺大浪灣猝死，屋企人一直想低調處理，唔想驚動太多圈中友好。馮仁昭初時以為劉爸爸嘅喪禮會喺香港殯儀館舉行，但打電話一問，原來唔係，再打去世界殯儀館問，先知個喪禮喺嗰度搞。啲職員話劉家會喺本月25號為劉爸爸設靈，26號中午12點出殯，而嘉玲嘅男朋友梁朝偉會出席埋喪禮先會合李安嘅戲組開工。</p></body></html>