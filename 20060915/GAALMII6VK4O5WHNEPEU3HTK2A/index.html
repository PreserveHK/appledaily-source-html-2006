<html><header><meta charset="utf-8"><title>估歌仔周杰倫簽名V3x　送畀你</title></header><body><h1>估歌仔周杰倫簽名V3x　送畀你</h1><p>各位周杰倫Fans，除咗可以收藏偶像唱碟、海報同靚相，現時連手機都可以成為Fans象徵！最近Motorola搵嚟周杰倫做形像大使，宣傳純白新色MotorolaV3x手機，更聯同《蘋果》送出7部V3x畀讀者，只要填妥表格Fax返　嚟就有機會獲得，首名得獎者更有機會攞到周杰倫親筆簽名嘅V3x㖭！<br>記者：許福合<br>攝影：何家亮</p><p>獎品總值：$17,360<br> 頭獎1名：周杰倫親筆簽名V3x一部<br> 二獎6名：各得純白新色V3x一部（$2,480）</p><p>周杰倫Fans對今日介紹呢部「特別版」V3x手機，肯定流晒口水，事關除咗新推嘅白色機身外，機身內外仲有齊晒珍藏要素；首先一開機，即會見到阿Jay張型仔相做Wallpaper，唔啱心水嘅話重可以喺相集內自己擇，Fans見到已經嗒晒糖。覺得Wallpaper內阿Jay無咩生氣，不妨等多陣，當屏幕保護程式啓動，就會見到「生動」阿Jay喺你面前，若然咁都未夠喉，手機內更內置埋阿Jay電話鈴聲同歌曲，完全係Fans指定手機！而今日送出V3x之中，有部更有埋阿Jay簽名，大大個喺機背，與別不同，更係忠實Fans身份象徵，只有首名答啱問題參加者先有機會獲得。</p><p>操作反應快速</p><p>新版除咗換上珍珠白色外，仍然保留有同系列風格，㩒幾㩒就覺得操作反應好快，與巿面唔少手機操作呆滯唔同，由操作介面到按入相機拍攝，反應都好爽快，而內置雙鏡頭，亦令到一眾3G視像用家更方便，而相片拍攝亦可達200萬像素，兼且有埋閃光燈，實際玩落都幾好用。機身內置有64MB，無論放歌或放相，基本都足夠，用家另外重可以插張microSD卡，最高支援512MB，放入AAC+、MPEG4、WMV、WMA同MP3都一樣照播，Fans就可以放入阿JayMTV同歌曲，出街慢慢欣賞！</p><p>附送Jay設計機袋</p><p>現時只要購買Motorazr系列手機，可按型號獲得阿Jay親自設計手袋、laptop袋同Cap帽。</p><p>PROFILE</p><p>制式：WCDMA/GSM三頻<br> 體積：99×53×19.6mm<br> 重量：125g<br> 屏幕：2.2"（240×320）<br> 記憶體：64MB<br> 主要功能：200萬像素鏡頭、媒體播放器、藍芽、microSD、AAC+、MPEG4、WMV、WMA及MP3<br> 查詢：Motorola（25063888）</p><p>遊戲篇</p><p>想擁有呢部V3x成為真正嘅阿JayFans，只要闖過以下兩關，答啱問題Fax返嚟就有機會得到一部。</p><p>第一關：選擇題</p><p>1.V3x配備有幾多像素鏡頭？<br> A.30萬<br> B.130萬<br> C.200萬</p><p>2.V3x使用何種記憶卡？<br> A.MiniSD<br> B.SD<br> C.MicroSD</p><p>3.V3x內置幾大記憶體？<br> A.64MB<br> B.128MB<br> C.256MB</p><p>第二關：估歌仔</p><p>作為阿JayFans，當然對佢啲歌好熟悉，以下就畀幾句歌詞過你，試估吓係邊首歌？（提示：屬周杰倫新專輯《依然范特西》內其中一首歌詞）</p><p>＊我聽見腳步聲<br> ＊打字機停在兇手的名稱<br> ＊西敏寺的夜空<br> ＊豔麗的死亡</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭1名參加者可得到周杰倫親筆簽名MotorolaV3x一部；其後6名得獎者各可得Motorola純白新色V3x一部。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及Motorola員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> <br> ‧必須憑報紙上的參加表格才可以參加遊戲。</p></body></html>