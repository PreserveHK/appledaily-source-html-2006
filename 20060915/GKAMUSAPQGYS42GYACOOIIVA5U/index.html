<html><header><meta charset="utf-8"><title>寧做長頸鹿莫做水魚</title></header><body><h1>寧做長頸鹿莫做水魚</h1><p>下個月PSP不愁冇Game玩，兩隻大作《Winning10》同《GundamBattleRoyale》10月初就見街。討論區上講前者嘅少，可能機迷知有MasterLeague玩，經已得償所願，只係等畀錢攞Game啫；至於後者，佢條日本廣告片喺討論區吹得好盛，情況似上次《SDGGen》見街前，個個睇完都話非買不可，結果遊戲一出炒上$600！嗰時見網民四圍問價，玩正版偏要捱貴碟，實在淒涼！最吹脹係今日隻Game已經3百唔使。<br>雖然有網民話，打算等隻Game出咗兩三個禮拜後先買，免得再做水魚。可惜見班人喪彈上集《GundamTacticsBattle》，都讚今集流暢度、壓迫感大有改善，相信為爭頭啖湯，貴一貴照買嘅情況仲會發生。<br>記者︰陸俊雄</p><p>網址︰ http://www.bandaigames.channel.or.jp/list/psp_gundam_royale/index.html </p></body></html>