<html><header><meta charset="utf-8"><title>大學生打躉之十二：我鍾意食大大件Steak！</title></header><body><h1>大學生打躉之十二：我鍾意食大大件Steak！</h1><p>科大位於清水灣，四周圍唔係山就係海，學生食Lunch通常喺Canteen搞掂，計算機工程系3年級生Stefany話︰「如果出街食，最就腳又多人去食Lunch嘅地方就係將軍澳坑口村喇，因為喺學校門口飛程小巴10分鐘就到。」坑口村旁邊就係小巴總站，食完可以即時搭小巴返學，方便過搭校巴。</p><p>Stefany第一次幫襯「LardosSteakHouse」，就俾件幾大SizeAngus肉眼扒嚇親︰「於是我特登同大班Friend嚟Reunion，講到明我請客，我淨係叫咗個Angus肉眼扒，班Friend個個以為我孤寒，牛扒嚟到嘞，佢哋見到個Size，即時哈哈大笑。」餐廳直接由澳洲入口頂級Angus牛肉，運得嚟香港嘅貨都係最新鮮最靚，「嚟呢度食Steak的確係有信心保證。」計我話最正就係件扒夠大份，可以開開心心同班朋友仔一齊Share。<br> 記者︰方綺君<br> 攝影︰何家亮</p><p>澳洲安格斯黑牛肉眼扒$398</p><p>36oz！唔好話3個女仔，我諗加多3個男仔先可以食得晒成件扒，Henry話：「肉質屬頂級貨，落少少胡椒同鹽調味已經好好味。」</p><p>澳洲安格斯牛肉漢堡$129</p><p>牛肉漢堡同樣大大份，餡料有12oz安格斯牛肉、1隻雞蛋、芝士、番茄同煙肉，仲有兩大串串燒，幾個同學一齊Share最啱。</p><p>FreshBarramundiFishFillet$169</p><p>澳洲Barramundi肉質鮮嫩，煎香啖啖肉配清新的紅椒青椒汁，入口微辣魚味香甜。</p><p>LardosSteakHouse（27198168）<br> 地址：將軍澳坑口村4-B地下</p></body></html>