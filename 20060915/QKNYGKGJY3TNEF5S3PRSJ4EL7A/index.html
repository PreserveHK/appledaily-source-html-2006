<html><header><meta charset="utf-8"><title>打風落雨：罐頭和味小炒</title></header><body><h1>打風落雨：罐頭和味小炒</h1><p>呢排天氣成日橫風橫雨，仲要落街買餸真無陰功！其實大家平時買落嘅急凍雞翼、豆豉鯪魚同薯仔，都可以整非常別致嘅儲糧特色菜，回鍋肉唔一定只能炒飯，午餐肉唔煎蛋都可以成大器，甚至可以用羅宋湯來燜米，就算真係「嘩！嘩！嘩！打到嚟！」，打起風都唔使齋食即食麵咁慘情吖！<br>記者、示範：謝翠玲<br>攝影：楊錦文</p><p>回鍋肉炒土豆絲</p><p>自製價：$15/4人<br> 需時：15分鐘<br> 材料：回鍋肉1罐、薯仔12両、唐芹2條、糖及鹽適量、白醋1湯匙<br> 做法：薯仔先削皮，再切條，泡白醋水10分鐘，隔水備用；回鍋肉、唐芹切條；爆香薯條，下鹽炒至半透明；加入回鍋肉、唐芹同炒，下糖調味即可。</p><p>薯仔</p><p>售價<br> （a）$7/斤<br> （b）$4/磅　平之選<br> （c）$7/斤<br> （d）$2.6/100g</p><p>夜香花粟米豆腐羮</p><p>自製價：$18/4人<br> 需時：15分鐘<br> 材料：地捫粟米茸1罐、軟豆腐1塊、腸仔3條、雞蛋1隻、夜香花4両、水300ml、鹽適量<br> 調味：鹽/胡椒粉/麻油/生粉水各適量<br> 做法：夜香花浸泡鹽水10分鐘洗淨，豆腐和腸仔切粒；煲滾水，加入粟米茸煮開，加入豆腐、腸仔煮滾；下夜香花略滾即熄火，以蛋汁拌成蛋花，調味即成。</p><p>軟豆腐</p><p>售價<br> （a）$2/塊　平之選<br> （b）$4.5/300g<br> （c）$2/塊　平之選<br> （d）$16/塊</p><p>豆豉鯪魚燜節瓜</p><p>自製價：$15/4人<br> 需時：15分鐘<br> 材料：節瓜6両、豆豉鯪魚1罐、紅椒1隻、蒜茸1茶匙、水半碗<br> 調味：生抽/老抽/糖/生粉水各適量<br> 做法：節瓜㓟去絨毛，切條；蒜茸起鑊，爆香節瓜，加入水燜煮至略腍身；加入豆豉鯪魚，將鯪魚切塊，下紅椒碎和調味兜勻，收中火燜10分鐘埋芡即可。</p><p>節瓜</p><p>售價<br> （a）$5/斤<br> （b）$4.9/磅　平之選<br> （c）$8/斤<br> （d）$1/100g</p><p>泡菜羅宋湯燜米粉</p><p>自製價：$20/4人<br> 需時：15分鐘<br> 材料：米粉2餅、羅宋湯1罐、泡菜30g、牛丸100g、甘笋/唐芹各20g<br> 調味：鹽/胡椒粉/麻油各適量<br> 做法：米粉以暖水浸開，瀝亁備用；泡菜及牛丸切條，甘笋及唐芹切絲；將泡菜爆香後，炒香牛丸、甘笋及唐芹；下羅宋湯和米粉，燜至收亁身，調味即成。</p><p>牛丸</p><p>售價<br> （b）$7.9/170g<br> （c）$7.2/170g　平之選</p><p>茄汁豆燜雞翼</p><p>自製價：$22/4人<br> 需時：25分鐘<br> 材料：茄汁豆（大）1罐、急凍雞翼1磅、薑3片、水1碗、糖/鹽各適量<br> 醃料：豉油1湯匙、老抽/紹興酒/雞粉/生粉各1茶匙、糖1/4茶匙、麻油適量<br> 做法：雞翼解凍後加入醃料醃10分鐘；薑片起鑊後加入雞翼煎至兩面金黃，下水收中火燜煮5分鐘，加入茄汁豆加蓋燜8分鐘，下糖鹽調味即成。</p><p>雞中翼</p><p>售價<br> （b）$22.9/2磅　平之選<br> （c）$23.9/2磅<br> （d）$9/100g</p><p>紅燒午餐獅子頭</p><p>自製價：$15/4人<br> 需時：20分鐘<br> 材料：黃芽白半斤、午餐肉（細）1罐、葱2條、甘笋1両、硬豆腐（灑鹽脫水）1件、生粉適量<br> 調味：蠔油1湯匙、雞粉1茶匙、水1碗、糖/鹽/生粉/麻油各適量<br> 做法：豆腐連同午餐肉壓碎，加入葱和生粉搓成球；將豆腐午餐肉煎香盛起；黃芽白洗淨切段，連甘笋炒後加調味燜腍；菜墊底，放上午餐肉球，淋汁即可。</p><p>黃芽白</p><p>售價<br> （a）$7/斤<br> （b）$4.9/磅　平之選<br> （c）$6.7/100g<br> （d）$3.1/100g</p><p>超市/街市資料</p><p>a.駱克道街市<br> 灣仔駱克道244號<br> <br> b.百佳超級市場（灣仔）<br> 灣仔軒尼詩道302-308號集成中心地庫<br> 28939466<br> <br> c.惠康超級市場（銅鑼灣）<br> 銅鑼灣記利佐治街25-29號<br> 25774958<br> <br> d.city'super（銅鑼灣）<br> 銅鑼灣時代廣場B1地庫<br> 25062888</p></body></html>