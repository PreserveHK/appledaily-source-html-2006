<html><header><meta charset="utf-8"><title>新聞資訊研究組<br>首要重建賭徒價值觀</title></header><body><h1>新聞資訊研究組<br>首要重建賭徒價值觀</h1><p>「幫人戒賭最重要幫佢戒心癮，如果只係幫佢減輕佢嘅財務壓力，佢可能會因為覺得輕鬆咗而成日心思思去賭，如果唔幫佢減債，佢又會諗住要還債，所以再要賭大啲，所以要輔導佢，重建佢嘅價值觀。」工福問題賭徒康復中心總監潘仁智表示，該中心自去年5月正式運作以來，協助280多個求助者戒賭，當中超過8成成功。</p><p>協助進行債務重組</p><p>潘仁智說，不少病態賭徒已因為沉迷賭博而六親不認，因此首要是重建他們的價值觀，令他們明白到賭博帶來好多負面影響。輔導員除了會對賭徒進行輔導外，亦會設立互助小組，支援家人心理需要及提供協助。<br> 他又說，為令戒賭人士「見到曙光」，輔導員會協助他們進行債務重組，同時亦會安排成功戒賭人士分享經驗，「咁做一來可以起鼓勵作用，見到人哋得，自己都應該掂，大家一齊努力，互相支持；而過來人亦會因為成為咗人哋嘅榜樣，因而唔去賭博。」</p></body></html>