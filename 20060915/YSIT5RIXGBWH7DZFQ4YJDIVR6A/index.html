<html><header><meta charset="utf-8"><title>電腦街：日製闊屏抵玩價搶客</title></header><body><h1>電腦街：日製闊屏抵玩價搶客</h1><p>唔單止Notebook界瘋狂引入闊屏機種，現在連Desktop都要配番個WideScreen先夠潮！仲記得一年前左右，19"闊屏比例嘅芒一般都要過三千以上；到咗今年，大廠之一嘅NEC，就新出咗部19"闊芒（LCD195WVXM），相信受到唔少二、三線貨品價位嘅壓力，日本牌子都要賣到$1,790低位！若只差一百幾十嘅話，相信大部份用家都會選大牌子吧。LCD195WVXM除咗係16:9外，19"解像度可達1,440×900，加上個薄邊框，整體嚟講一啲都唔阻碇。基本Config都唔錯，提供300cd/m2同700:1對比度、5ms反應時間、支援DVI同D-Sub，加上內置雙喇叭，打機睇碟都好夠玩。<br>查詢：NEC（27955333）</p><p>記者：許福合</p></body></html>