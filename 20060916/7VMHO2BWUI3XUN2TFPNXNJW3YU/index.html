<html><header><meta charset="utf-8"><title>麥當娜包到冚抵大阪</title></header><body><h1>麥當娜包到冚抵大阪</h1><p>美國樂壇大姐麥當娜（Madonna）今日會喺大阪展開佢闊別13年嘅日本個唱，前日佢抵達關西國際機場，因為娜姐由莫斯科飛去大阪，所以佢仍然着住件大褸行出機場閘口。其實大阪氣溫成20℃以上，所以在場記者都覺得佢有啲奇怪。當日有500歌迷迎接偶像，機場都派出100位保安員維持秩序。</p></body></html>