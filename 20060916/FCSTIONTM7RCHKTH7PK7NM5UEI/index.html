<html><header><meta charset="utf-8"><title>李秉憲賣舊衫賑災</title></header><body><h1>李秉憲賣舊衫賑災</h1><p>韓國早前暴雨成災，男星李秉憲嘅影迷會喺上個月就自發舉辦咗個網上慈善拍賣，憲哥都捐出咗一件亡父嘅格仔褸遺物同埋20多件私人珍藏以示支持。結果拍賣反應非常熱烈，其中憲哥喺韓劇《AllIn真愛賭注》入面着過嘅長褸，就以逾16萬港元成交，最終為水災災民籌得近54萬港元。</p></body></html>