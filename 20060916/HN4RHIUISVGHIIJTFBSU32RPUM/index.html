<html><header><meta charset="utf-8"><title>受暴力傷害小孩或變自卑</title></header><body><h1>受暴力傷害小孩或變自卑</h1><p>全人發展中心顧問團主席黃重光醫生認為，今次事件不只對小朋友造成身體創傷，對其心靈也有影響：「小朋友嘅自尊心好重要，特別今次傷害佢嘅係媽咪，佢可能會變得消極自卑。」<br> 暴力傷害對親子關係亦有負面影響，小朋友對母親的感情會變得複雜：「佢會嬲媽咪，但係年紀細又想媽咪錫，愛恨交加。」他指出，假如父母與子女之間的關係穩固，小朋友對其他人際關係都有正面看法，否則容易對人產生懷疑和不信任。<br> 黃重光認為若子女犯錯，父母不應打罵，「話畀小朋友知你好錫佢，佢表現得唔好嘅話你會唔開心，等小朋友用呢樣嘢作為推動力，改善自己行為。」他表示，今次的母女關係可以透過心理治療改善，主要是協助該母親了解自己為何這樣做，例如是否與過去經歷有關，另一方面要疏導女兒的情緒，最後協助兩人消除隔膜。<br> 新聞資訊研究組</p></body></html>