<html><header><meta charset="utf-8"><title>莊家手記：拜仁客W好穩陣 - 謝利</title></header><body><h1>莊家手記：拜仁客W好穩陣 - 謝利</h1><p>周中歐冠盃以「唔貪心」嘅理念，成功命中3串1，今次一於繼續追捧歐冠盃有好表現嘅球隊，穩膽先取拜仁慕尼黑客W。<br> 拜仁慕尼黑周中大數莫斯科斯巴達4球，單W有1.4倍，今次對手比勒費爾德實力更弱，換來1.53倍更好分頭賠率，實在難得，尤其是德甲同歐洲賽下周中都冇比賽，拜仁搏埋今場，就可以唞足一個星期，戰意絕對唔使懷疑。立博開出嘅亞洲盤，拜仁作客讓半/一，而且只得74水，通常呢啲情況下，客W都開得出。唔係太貪心的話，有53%回報，要繼續追。</p><p>巴塞「客勝」曼城下盤</p><p>巴塞隆拿周中大炒對手5蛋，過程就好似打咗場友誼賽咁，又唔使用咩力，球員信心又大增；講真巴塞喺歐洲算係正氣球隊，一係贏唔到，如果唔係通常都波盤齊贏。桑坦德今季睇怕都難逃降班厄運，直落輸兩仗，仲要未入過波。巴塞今次作客讓到一球/球半，唔怕佢讓得多，客W同「讓球主客和」的「客勝」兩瓣都要捧。<br> 布力般流浪今季嘅表現，肯定唔及上季，最大原因後防老化問題嚴重，新加盟嘅奧查又成日犯錯；而且布力般中前場打法，已經俾人睇死，加上要兼顧歐洲賽，並唔值得睇好。曼城上仗輸俾雷丁，但表現並唔差，後防亦夠硬淨，應該守得住，受讓半球，梗係要博下盤啦。<br> 立博亞洲區首席博彩顧問<br> 謝利<br> 電郵：sport@appledaily.com</p></body></html>