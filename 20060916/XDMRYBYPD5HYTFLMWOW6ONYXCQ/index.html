<html><header><meta charset="utf-8"><title>專攻大彩池︰孖膽博國米小勝 - 畢傑</title></header><body><h1>專攻大彩池︰孖膽博國米小勝 - 畢傑</h1><p>今期「孖膽」由意甲及西甲賽事組成，頭關為國際米蘭主場迎戰森多利亞，前者剛於周中歐冠盃作客不敵士砵亭，該仗亦派出不少主力正選上陣，恐防未及時回氣，今場應不會做就大比數賽果。森多利亞首輪聯賽敗予一向不擅作客的安玻里，可見狀態非佳，半場吼0:0最正路，補注1:0；全場可博主隊小勝波膽的1:0及2:1。<br> 尾關維拉利爾作客拉科魯尼亞時，將有不少球員如皮利斯及施根等因傷避戰，加上聯賽暫時仍未取得入球，是役有機會悶和，半場一注0:0夠數，全場則吼0:0及1:1，再補是旦一隊小勝完場。</p><p>6寶重心愛華頓</p><p>「6寶」則由英超、意甲及西甲組成。保頓近期攻力跌watt，近兩場僅靠12碼入球；反觀米杜士堡自活基治扼守後防，表現相當可人，有力不敗，取和/和、客/客。愛華頓氣勢正盛，前鋒安祖莊臣幾乎場場有「士哥」，攻力可靠；韋根作客一向入球少，預料難攻破主隊防線，主/主及和/主穩陣。<br> 錫菲聯近年對雷丁甚少賽和，吼兩隊由頭贏到尾開主/主或客/客；維拉由奧尼爾領軍開「咧」走勢平穩，攻守大有進步；屈福特每場都失1球，客/客、和/客宜兼顧。<br> 畢傑</p></body></html>