<html><header><meta charset="utf-8"><title>智筆在此：唱好香港用大Show - 鄧達智</title></header><body><h1>智筆在此：唱好香港用大Show - 鄧達智</h1><p>童年歲月，足球為當時香港幾乎唯一全民認同的運動，自己唔踢得，睇都好開心。<br> 今時今日香港足球乏善足陳，已無往昔叫球迷掛在嘴邊津津樂道的光輝。螢光幕上已讓我們即時看到世界各地最重要賽事，相比之下，本地Show頓時失分不少。所以香港足球想要球迷、要國際留意一定要做大Show。<br> 作為所謂「盛事之都」的香港，也非全靠本地薑，國際巨星、世界名隊、足球盛事大可不斷舉行，不要以為本地市場不大，港人花錢在所不計，只計是否有價值，鄰近Fans亦會老遠飛來共慶。看麥當娜在日本開Show，香港人百計千計地飛去參加，年前曼聯、皇馬來港，球迷絕對超越港九新界。</p><p>建立國際形象</p><p>「網民有SAY」不少網兄網弟說過，睇巴塞就算1,500蚊張飛都唔貴，當然要有大牌球星隨軍，例如朗拿甸奴、伊度奧、美斯、廸高等，千祈唔好似曼聯當年來港連萬人迷碧咸欠奉。香港舉行大Show好，一來為生意，二來為國際形象。<br> 鄧達智<br> 以出色品味穿梭時裝界，對足球熱愛始終如一。</p></body></html>