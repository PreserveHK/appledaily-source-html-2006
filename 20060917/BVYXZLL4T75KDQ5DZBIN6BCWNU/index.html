<html><header><meta charset="utf-8"><title>商場LadiesDay有着數</title></header><body><h1>商場LadiesDay有着數</h1><p>女生一向多着數，唔只落吧有LadiesNight，連商場都有LadiesDay優惠。姊妹們聽住喇，9月20日去葵芳新都會廣場用膳大把着數攞，提供優惠食肆包括風月堂、意粉屋、嚐越、泰風情等。我就睇中Delifrance隻香蕉船（圖，原價$32），只要惠顧任何堂食滿$40即送，抵到爛呀。<br>記者：黃若茵</p></body></html>