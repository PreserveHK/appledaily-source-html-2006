<html><header><meta charset="utf-8"><title>好有錢喎：$550,000RX400h　2日賣30部</title></header><body><h1>好有錢喎：$550,000RX400h　2日賣30部</h1><p>咦，呢排香港人嘅消費力明顯強咗喎，每次話有咩DemoCar大平賣又或者係有新款車推出，隨時呢頭擺喺Showroom，嗰頭就賣清光；以早排頻頻發功嘅Lexus代理為例，啱啱喺上星期先擺部新款RX400h入Showroom做預展，兩日就已經將今個月嗰30部Quota賣晒，認真巴閉。<br>咁又係呀，部車係LexusHybridDrive系統旗下第一款喺香港推出嘅車款，由3組MG發動機加汽油引擎所組成嘅混合動力系統，最大馬力輸出約272匹，數值等同4公升引擎，難怪車子0至100公里僅7.6秒。另外，有人擔心部車嘅蓄電池耐用程度，其實Hybrid系統已經好成熟，在優惠期內選購RX400h，車主有5年電池保養期，再額外加多5年保用，合共10年，係咪放心好多呢。不過聽聞呢個Offer好快就完。<br>記者：鄭達基<br>攝影：陳盛臣<br>查詢：皇冠汽車（25119430）</p></body></html>