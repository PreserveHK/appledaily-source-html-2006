<html><header><meta charset="utf-8"><title>盧巧音有男友變嬌嗲</title></header><body><h1>盧巧音有男友變嬌嗲</h1><p>由詹瑞文主演嘅舞台劇《萬世歌王》前晚喺演藝學院再度公演，吸引咗唔少圈中人捧場，計有盧巧音同男朋友EricSo、鄧健泓同劉心悠等，當要求盧巧音同男朋友影相時，佢哋就顯得好避忌，要拉埋鄧健泓一齊影，不過見盧巧音企喺男友身邊時，即時變得小鳥依人，同佢一貫硬朗形象截然不同。至於阿嫂劉心悠就話聽啲朋友講，話如果唔多識廣東話會睇唔明個劇，不過佢因為好想睇詹瑞文嘅演出，所以照睇喎。</p></body></html>