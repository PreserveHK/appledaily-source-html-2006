<html><header><meta charset="utf-8"><title>中島美嘉黑唇Rock女</title></header><body><h1>中島美嘉黑唇Rock女</h1><p>唔見一排嘅日本女歌手中島美嘉最近開始拍攝電影《NANA2》，早前佢幫時裝雜誌試穿HystericGlamour嘅最新服飾，見佢揸埋黑色唇膏，相信唔少rock妹都會學到十足。中島美嘉話好鍾意呢個牌子，特別係超細碼衫，所以拍攝當日心情特別興奮。除咗拍戲外，美嘉又會推出寫真集，同埋主唱《NANA2》嘅主題曲，大家年底又會經常見到佢囉。</p></body></html>