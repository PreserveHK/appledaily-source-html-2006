<html><header><meta charset="utf-8"><title>官恩娜透視露Pat招人妒<br>鄭融：唔通我淨著褲咩</title></header><body><h1>官恩娜透視露Pat招人妒<br>鄭融：唔通我淨著褲咩</h1><p>官恩娜、鄭融前晚以表演嘉賓身份喺灣仔出席芝華士IBIZA型人活動，官恩娜前晚搶盡風頭，身穿金色bratop襯透視吊帶背心，並配搭黑色透視四個骨褲，當佢喺台上載歌載舞時，金色bratop若隱若現，加上佢條四個骨褲非常透視，整個臀部線條清晰可見，十分誘人。<br> 雖然鄭融都身穿背心同短褲，但性感程度完全遜色，問佢知唔知同場嘅官恩娜非常性感，鄭融有啲唔多高興大寸對方話：「唔通我淨係着條褲咩？唔使喇，呢啲唔啱我，我係嚟唱歌嘅。」同鄭融講話官恩娜都係嚟唱歌喎，佢就即刻兜番話：「所以我好佩服佢，我暫時做唔到。」</p><p>怕跌倒換波鞋</p><p>大出風頭嘅官恩娜原本着住對高踭鞋到場，但佢喺台上勁歌熱舞嗰時，就換番對波鞋，因為怕個舞台太滑而跌親，問佢着得如此性感招致鄭融妒忌，官恩娜好識做話：「佢都好靚吖，佢啲鞋好靚㗎，我成日都問佢啲鞋喺邊度買，我同佢冇嘢噃，都OKfriend㗎。」<br> 官恩娜之後仲解釋自己點解着得咁性感，佢話：「因為個party係金色同黑色，我尊重大會先咁着，總之大家各有各靚啦。」</p></body></html>