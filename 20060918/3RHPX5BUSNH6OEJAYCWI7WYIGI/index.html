<html><header><meta charset="utf-8"><title>樓市Blog：毫無城規　香港樓千奇百怪</title></header><body><h1>樓市Blog：毫無城規　香港樓千奇百怪</h1><p>《香港討論區》有個網民blackh2005，就香港樓宇物業種種奇怪現象，發表咗過千字嘅言論，吸引過千人次瀏覽，仲大讚篇文夠抵死。其中講到維港兩岸樓宇愈起愈高呢個問題，網友反應激烈，紛紛大鬧政府同發展商。<br> blackh2005：「香港的樓，違反自然、科學、健康、甚至文化。弔詭名字─凱旋門、名門、曼克頓山、都會駅……以前我們住在一座大廈，現在我們住在一道門中、一座山上、甚至一個車站中。西人廣告─愈來愈多樓盤廣告，都清一色用西人做主角！難道影住幾個鬼仔鬼妹喺沙灘游水、影住個五六十歲的鬼佬CEO對住班手下扮指揮若定、影住個西方少婦行街shopping，你層樓就會豪一點？」</p><p>思維與常人相反</p><p>「我很了解，我們的政府、城規會、發展商不是常人，他們是超人，所以思想與常人是相反的。他們認為，愈近海的，應該愈高，所以出現了六七十層的小明軒、亨亨灣、西九的一系列高聳入雲的超級豪宅，相信不過十年，維港兩岸都會滿布石屎牆，維港終變維渠。」<br> Gattermond：「100%agreed!愈近海suppose愈矮，愈近山愈高。曾經有一個出名建築師講過，香港嘅城規係無城規。」<br> OscarJ：「一句講晒，都係政府嘅錯，任由d無良發展商為所欲為!」<br> 似乎港人都好愛惜維港這天然資源，唔想佢淪為一小撮人可以欣賞到嘅住宅景觀。<br> hitrate指數：1021次</p></body></html>