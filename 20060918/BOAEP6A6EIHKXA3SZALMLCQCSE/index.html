<html><header><meta charset="utf-8"><title>挽黃宗澤過山車談情　楊怡嚇到喊</title></header><body><h1>挽黃宗澤過山車談情　楊怡嚇到喊</h1><p>黃宗澤、楊怡、陳豪和鍾嘉欣日前在海洋公園拍攝無綫新劇《溏心風暴》，演情侶的黃宗澤及楊怡拍攝坐過山車戲份時十分親暱，他挽着楊怡的玉臂，並緊貼對方胸部，楊怡則全程搭實黃宗澤的大腿。<br> 原來兩人極度害怕玩機動遊戲，為了拍攝這場談情戲，他們被迫連續玩了四次過山車，坐第一次時楊怡更嚇到喊，她說：「導演初時叫我舉起雙手，我驚到對白都講唔到，隻手淨係鍊住宗澤嘅大髀。」&#13;</p><p>陳豪表錯情</p><p>至於挽着楊怡的黃宗澤則說：「由細到大我都好驚玩機動遊戲，次次都係因為做嘢先至玩，今次都係扮唔驚，保持笑容，難過拍動作戲。」<br> 陳豪拍攝的戲份講述他意志消沉，其暗戀對象鍾嘉欣為開解他，逗他開心，但他卻表錯情攬實對方，其後被嘉欣推開，慘食檸檬。嘉欣回想14、15歲讀書時，曾有一個對她有好感的男孩上課時借故觸碰她的身體，令她極為反感，她說：「尊重一個人係唔可以亂咁掂人哋，如果朋友係咁，我一定會鬧，唔識嘅就大力推開佢，跟住報警。」陳豪同意嘉欣的說法，他強調自己頗有男士風度，他說：「我好尊重女性，絕對唔會做呢啲嘢！」<br> 採訪、攝影：張俊銘</p></body></html>