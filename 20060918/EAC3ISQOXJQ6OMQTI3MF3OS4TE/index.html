<html><header><meta charset="utf-8"><title>新舖速遞：30萬餐車做砧板　大廚神刀VS靚女絕技</title></header><body><h1>新舖速遞：30萬餐車做砧板　大廚神刀VS靚女絕技</h1><p>在美國無人不識的高級餐廳「Lawry'sThePrimeRib」首次進駐香港，走進這高級餐廳，看大廚推出一架30萬的不銹鋼銀色餐車，細心切一客特級燒牛肉給我，之後到一身60年代裝扮的靚女侍應出迎，即場弄冰旋翡翠沙律，當真中看又中吃。食物精緻、服務周到、格調高尚……我想就是這樣了。<br>記者︰方綺君　攝影︰陳偉強<br></p><p>用餐兼看表演</p><p>踏入「Lawry'sThePrimeRib」就似走入劇院，坐下，心急試試主打的特級燒牛肉，大廚Kelvin推出價值30萬的不銹鋼銀色餐車，在餐桌前停下，手起刀落，準確地切出Lawry'scut，我說︰「好厲害，唔使度就切得咁準。」「當然啦，靠累積番嚟嘅經驗㗎。」他曾遠赴美國深造6星期，訓練處理、燒及切出4個不同厚度（Cut）的牛肉，「受訓時，都係用𠵱家賣緊嘅Primerib。我要按照秘方醃牛肉，燒牛肉嘅溫度時間都要好準。」看罷他露兩手，是時間欣賞靚女侍應表演弄冰旋翡翠沙律，見她一身60年代裝扮，時而把沙律放在冰盤上轉呀轉，時而高空淋沙律醬，又用叉攪拌沙律，最後細心地用冰碟冰餐具上菜，「咁樣攪，沙律醬會撈得特別均勻。」
</p><p>首度進駐香港
</p><p>不可不提餐廳威水史，1938年第一家「Lawry'sThePrimeRib」在加州比華利山開幕，到現在已由第三代繼承人經營，現時於芝加哥、達拉斯及拉斯維加斯均設分店。美國人重視每星期一次的家庭日，創辦人勞倫斯認為和親朋好友一齊吃Primerib的感覺最滋味，「Lawry'sThePrimeRib」等於香港的鏞記，每次提起個個美國人都會說︰「Oh，it'sLawry's!」香港分店明天正式開業，想吃，記得訂位。</p><p>金百帝厚切$460</p><p>全店最厚是金百帝厚切（TheDiamondJimBradyCut），喜歡大啖嚼牛者必試，每件16oz，用低溫煮法（華氏225度）燒3小時鎖住肉汁，所以特別Juicy。</p><p>英式三片薄切$325</p><p>特級燒牛肉，用美國中西部21日大、以粟米飼養的牛仔。肉質鮮嫩，醃後放在岩鹽上燒烤，全份共重7.5oz，薄切令牛味大增。</p><p>蝦咯嗲$120</p><p>忠於美國品牌，店中9成材料由美國入口，大大隻美國大蝦入口爽脆，伴上特別炮製的辣辣雞尾酒醬，吃完齒頰留香。</p><p>大西洋龍蝦$395
</p><p>無論點整，龍蝦最緊要新鮮，新鮮運到的龍蝦在爐上烤熟，有淡淡牛油香，幫你起埋肉唔使食得咁辛苦啦！</p><p>新鮮三文魚$250
</p><p>略煎的三文魚表面香脆，少少焦的味道吸引你多吃幾啖，配上是日至靚的蔬菜，加打得香滑的薯茸，份量啱晒女仔。</p><p>EnglishTrifle$55</p><p>用冧酒和Sherry酒做的餅底，新鮮士多啤梨、士多啤梨奶油和新鮮打的忌廉層層有序地叠好，甜度適中，賣相最吸引。</p><p>葡萄酒　每瓶$310每杯$64</p><p>自家出產的葡萄酒Lawry'sPrivateLabelChardonnayNV（右）及CabernetSauvignonNV，襯燒牛肉最夾。</p><p>搵食攻略</p><p>Lawry'sThePrimeRib（29072218）<br> 地址︰銅鑼灣希慎道33號利園4樓全層<br> 營業時間︰星期一至五11:30am-10:30pm；星期六、日及公眾假期12:00nn-10:30pm<br> 座位︰約240位，餐廳並備設三個可容納6至20人的貴賓室，讓賓客舉行私人聚會<br> 人均消費︰午餐$180-$250，晚餐$340-$440</p></body></html>