<html><header><meta charset="utf-8"><title>潘芳芳跳舞速減32磅</title></header><body><h1>潘芳芳跳舞速減32磅</h1><p>潘芳芳（右）噚日喺奧海城出席纖體活動，佢着住低胸衫配透視裙表演跳舞，芳芳話佢以前好鍾意跳舞，做咗纖體代言人後直情愛上咗呢項運動，佢話：「跳舞瘦身真係有效，尤其個肚腩，真係收得好好。」<br> 芳芳𠵱家已經進行咗兩個月減肥，瘦咗32磅，佢話好滿意呢個成績，唔怪得噚日着得咁性感騷身材啦。<br> </p></body></html>