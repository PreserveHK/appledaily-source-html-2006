<html><header><meta charset="utf-8"><title>喂，睇書啦！《AUTOCAR》Volume249No9VOLKSWAGENScirocco重現</title></header><body><h1>喂，睇書啦！《AUTOCAR》Volume249No9VOLKSWAGENScirocco重現</h1><p>朋友A昨日同我講：「嘩，搞咩呀呢期，差唔多本本歐洲車書都係用部綠色嘅VOLKSWAGENConceptCar做封面，悶唔悶呀？」我又唔覺悶喎！<br>梗係啦，呢部叫做Iroc嘅ConceptCar，其實係將於2008年推出嘅Scirocco嚟㗎！呢部車嘅外觀真係好Sharp好型，根本同部跑車無分別，車廂入面我最Buy就係佢嗰張唔使講都知好坐嘅桶Seat，同埋藍色燈光做襯托嘅錶板，不過最激都係佢用嘅Engine，附有Supercharged及Turbocharged，馬力可以高達210匹，聽落都幾勁喎！</p><p>MazdaRX-8用氫氣代電油</p><p>MazdaRX-8一直係雙轉子引擎跑車嘅表表者，但今次廠方決定幫佢搞搞新意思，今次唔用電油，改行用氫氣喎！雖然部車個Look同電油版差唔多，但車身顏色就改咗藍白兩色做配襯，車身上面仲寫埋HydrogenRE字樣，不過原來除咗用氫氣做燃料外，仲用埋電油，所能輸出嘅馬力合共319ps。咦，似乎部車個Performance都唔差喎！<br> 記者、攝影：鄭達基</p></body></html>