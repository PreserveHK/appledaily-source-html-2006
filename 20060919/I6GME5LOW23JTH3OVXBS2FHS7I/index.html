<html><header><meta charset="utf-8"><title>Wii新廣告令網民瘋狂</title></header><body><h1>Wii新廣告令網民瘋狂</h1><p>近日任天堂終於落實Wii嘅發售資料，唔單止一如所料賣二萬五日圓抵玩價（約港幣$1,655），連美版推出日期都跟PS3一樣定喺11月19日，火併味濃郁！雖然美版比日版稍貴（約港幣$1,945），不過就送隻《WiiSport》畀你即時體感一番！<br>任天堂加多兩錢肉緊，加推Wii最新廣告，片內密集式狂Show將會推出嘅遊戲畫面，又將體感手掣玩法盡情展示，配以輕鬆有節奏嘅背景音樂，真係會不期然跟住廣告入面啲人咁郁！<br>咁正嘅廣告連結放喺巴哈網入面嘅Wii討論區度，簡直就如投下原子彈一樣，引發機迷極大迴響，一致評定Wii抵玩兼有創意，個個開口話必買！到正式推出時，試埋「Mii」Cap樣玩法、VirtualConsle經典舊Game等，肯定將Wii熱潮推上高峯！<br>記者：徐影龍</p><p> http://www.nintendo.co.jp/wii/topics/wii_preview/movie/lineup.html </p></body></html>