<html><header><meta charset="utf-8"><title>體blog網：擁南躉最佳聚腳點</title></header><body><h1>體blog網：擁南躉最佳聚腳點</h1><p>本地波一向球迷老化問題嚴重，今季大搞嘅南華，就用咗網上最hit嘅blog（網誌），吸引年輕球迷注視。<br> 南華blog由新球季開始至今，已經吸引超過4萬人次瀏覽，證明本地足球一樣有吸引力，而且更新更快，星期日南華打完日波，俾公民迫和1:1，晚上約10時，已見足主羅傑承講賽後感。<br> 南華blog內容豐富，有球員及教練介紹，球會最新消息，賽後感等，而且球迷回應熱烈，甚至有居於澳洲的球迷留言；南華blog勢成擁南躉的網上聚腳點。</p><p>精警網民回應</p><p>Jack：「我雖然身在澳洲，卻依然是南華迷.........繼續支持南華！支持香港足球！」<br> 阿明哥：「有球迷慨嘆（南華對公民）『真係一場趕客嘅賽事！！』，我反而擔心『真係一場趕老細嘅賽事！』。」<br> 網址： http://hk.myblog.yahoo.com/scaablog/ </p></body></html>