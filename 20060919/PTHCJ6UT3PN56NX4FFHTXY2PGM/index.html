<html><header><meta charset="utf-8"><title>曾憲梓次子婚變　楊門女將受牽連</title></header><body><h1>曾憲梓次子婚變　楊門女將受牽連</h1><p>近日娛樂圈可謂多事之秋，繼本月初發生女藝員A小姐手機半裸照外洩案，一度令全城猜測A小姐身份後，昨日全國人大常委曾憲梓次子曾智雄的太太吳嘉寶刊登報章啓事，表示因女藝人楊小姐介入二人的婚姻，正式提出分居，即時令全港楊姓女藝人受牽連，成為受猜疑的對象。<br>雖然曾智雄昨日就吳嘉寶的啓事作回應，指二人早於前年4月已分居，與女藝人有染也非事實，不過圈中楊門女藝人包括楊千嬅、楊崢、楊洛婷、楊愛瑾（Miki）和楊嘉雯等人，仍紛紛表態以示清白，楊思琦更笑言請吳嘉寶放心，因為自己一定不是她口中那位「楊小姐」。　採訪：林妃</p><p>楊思琦：一定唔會係我</p><p>01年港姐冠軍楊思琦當選後，與李家鼎之子李永豪相戀兼共賦同居，至今已拍拖五年，不過女方發展遠較男友佳，故屢次被指貼錢養男友。<br> 「我完全唔識佢哋，亦冇喺任何場合見過呢個人，叫佢太太唔使擔心，一定唔會係我，而且我嘅年紀都相差咁遠，冇可能。」</p><p>楊千嬅：唔講人哋家事</p><p>千嬅初出道時曾與陳奕迅拍拖，其後因徐濠縈介入而分手，至99年與鄭中基撻着，但同樣因第三者出現致甩拖，其後與吳彥祖合作電影《新紮師妹》及《千杯不醉》傳出緋聞，最近則傳與側田熱戀。<br> <br> 「唔關自己事嘅嘢唔回應，人哋嘅家事都唔講啦。」</p><p>楊愛瑾（Miki）：未聽過呢個名</p><p>楊愛瑾02年入行後曾與二人男子組合Shine成員徐天佑傳緋聞，去年她被指介入鄭中基與蔡卓妍之戀，曾兩度被拍得與鄭中基夜會蒲吧及於酒吧內拖手。<br> <br> 「未聽過呢個人名（曾智雄），唔認識。」</p><p>楊崢：絕不做第三者</p><p>身兼模特兒及節目主持的楊崢，曾與髮型師男友Pius拍拖數年，之後曾與歌手恭碩良傳過緋聞。<br> <br> 「我唔識佢哋，不過聽到人哋離婚都會覺得好可惜嘅，我就唔會做第三者啦，我都希望將來自己都有一段美滿嘅婚姻，所以一定唔會考慮結咗婚嘅男人。」</p><p>楊嘉雯：唔識曾乜嘢梓</p><p>艷星出身的楊嘉雯今年6月被雜誌拍得與導演王晶到酒店密會三小時，事後女方解釋因王晶開新戲給她，並度身訂造角色，但王晶則怒斥是謠傳，並謂已發律師信給雜誌。<br> <br> 「我唔認識曾智雄，唔識曾乜嘢梓，好多記者打嚟問係咪我，我都係聽記者講至知呢件事，我同媽咪講話有記者問我，媽咪話以前喺內地雜誌睇過另一段報道，佢話個女藝人應該係內地人，但佢唔記得係邊個。」</p><p>楊洛婷：冇睇過段報道<br></p><p>03年港姐亞軍的楊洛婷，入行以來未曾傳過緋聞，但去年自爆暗戀郭富城。<br> <br> 「唔係我嚟㗎，唔識嗰個人，冇睇過段報道，覺得都唔關我事，對嗰位太太登報紙嘅做法唔係好care。」</p><p>楊怡傳戀洪天明</p><p>去年被踢爆與任職投資公司董事的富貴男友藍偉傑蜜運，並共賦同居。年前與吳卓羲合演《大唐雙龍傳》時傳出緋聞，至去年二人再於電視劇《學警雄心》拍攝濕吻戲，更被指戲假情真。03年時，她因專程到場睇洪天明踢波，令緋聞傳得甚囂塵上。</p></body></html>