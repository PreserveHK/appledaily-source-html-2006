<html><header><meta charset="utf-8"><title>蘇聯盃大勢：赫斯恰乙組仔「和/客」好分 - 畢傑</title></header><body><h1>蘇聯盃大勢：赫斯恰乙組仔「和/客」好分 - 畢傑</h1><p>周三足智彩開設4場蘇聯盃受注，睇牌面多為強弱懸殊比賽，捧熱W似乎值博率及回報率不高，倒不如小注玩「以小博大」好過。其中蘇超赫斯僅作客蘇乙的阿洛厄，1.18倍單W搵鬼買，反而博3.95倍「和/客」仲有得諗。<br> 赫斯終在上場止跌贏馬瑟韋爾，球隊現需要一場大捷來重整隊形，但近仗入球能力差卻是事實，今季取得3個入球的首席前鋒貝特拿，已連續8場賽事交白卷。更何況，周日及下周中有聯賽及歐協盃後顧，今場未必搶攻，博赫斯下半場才憑質優贏波開「和/客」化算。</p><p>格流留力取D穩陣</p><p>鄧弗姆林今季曾於聯賽主場賽和格拉斯哥流浪1:1，加上近屆蘇聯盃成績不俗，上季更殺入決賽僅不敵班霸些路廸。「格流」周六在聯賽將作客大戰些路廸，今場或收起部份主力如前鋒基斯保廸及中場巴利費格遜，博3.6倍D啱數。<br> 畢傑</p></body></html>