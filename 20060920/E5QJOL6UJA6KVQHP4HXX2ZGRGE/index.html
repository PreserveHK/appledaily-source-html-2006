<html><header><meta charset="utf-8"><title>湯家驊邀特首辯論不干預政策</title></header><body><h1>湯家驊邀特首辯論不干預政策</h1><p>【本報訊】特首曾蔭權前天發表文章，試圖就「積極不干預」政策引起的爭議降溫，強調當局一直沒有背離自由經濟哲學，但同時指市場機制失調時不可以袖手旁觀，解釋令人更為費解，多個政黨表明會跟進到底，公民黨立法會議員湯家驊更邀請曾蔭權與他就此政策公開辯論。<br> 湯家驊昨天直指曾的解釋「離晒大譜」，「個問題核心係你係咪喺毫無先兆下改變咗政策，同埋如果要干預，係點干預，唔係叫你糾纏喺理念上，而且仲要前後矛盾」，他直指希望有機會就此與曾蔭權進行辯論。</p><p>曾的解釋不倫不類</p><p>有商界人士私下也指曾蔭權的解釋不倫不類，「佢梗係唔想全面放棄，但又驚咁講會俾人詬病，所以解得唔清唔楚」，認為政府需要清楚解釋日後會在何種情況下才協助商界，更擔心勞工界會藉此要求政府干預市場，大灑金錢扶助弱勢社群。<br> 職工盟立法會議員李卓人承認，一旦政府放棄積極不干預政策，必須協助勞工界制訂最低工資，他擔心在曾的含混不清解釋下，政府日後會作「無方向的干預」，「可能係畀個藉口自己向商界派餅仔㖭。」</p></body></html>