<html><header><meta charset="utf-8"><title>車人合一：$799,000波子Cayman　解放$248,000鱷魚HERMES</title></header><body><h1>車人合一：$799,000波子Cayman　解放$248,000鱷魚HERMES</h1><p>坊間流傳一個手袋神話：$248,000嘅HERMES鱷魚皮手袋，女人們說穿甚麼可以襯得起？最近Porsche新出了部硬頂自動波跑車Cayman（意解：寬吻凱門鱷魚），揸波子Cayman攞鱷魚HERMES，邊個敢話唔襯？加上呢部Cayman操控容易，是PorscheTrackready跑車入門版，啱晒女人揸。車價$799,000，換少個袋都供得起。<br>記者：陸伊琳<br>攝影：何家亮<br>手袋提供：米蘭站(25040128)</p><p>女人心態車袋一樣要搶眼</p><p>好多女人心態都一樣，着衫不太講求甚麼名牌，最緊要係襯得靚、着得舒服，所以個衣櫃由20元背心至幾千元套Suit都有，但手袋就唔同，十分講究，一定要大牌子，因為好多人一眼就會向你個手袋打量，而且很易看出是Cheap嘢，或貴價貨，所以手袋同汽車都畫上一個等號。我們亦把這個理論套在車上，揀車一定要型，夠貴氣。「揸Porsche出街，收視率極高，人哋一定覺得我有品味。」人有你有，要再威啲，我哋搵咗個$248,000HERMES鱷魚皮手袋襯Cayman。</p><p>Cayman自動波女人Supercar</p><p>入門版Cayman2.7，雖然以Boxster為藍本，配容積較小的2.7公升水平對向6汽缸引擎，但加上Trackready（可以落場比賽）的設備和車架設計，性能不比CaymanS失色，最合有心初試SuperCar的車迷及女士們。相對CaymanS的3.4公升引擎，Cayman2.7的力量自然較小，但馬力都達245匹，當然比S版的295bhp容易掌握，就算引擎處於低轉環境，兩者的加速感分別不大，依然做到低轉有力、起步輕鬆的優點，女人都辣得起。Cayman2.7備有手動排擋（$762,000）及Tiptronic自動波選擇，怕麻煩的女人當然要畀多少少錢，選擇TiptornicS自動波喇！</p><p>月入$35,300公關經理自己買得起</p><p>我們粗略計算過，Cayman2.7Tiptronic版車價$799,000，上會一成首期$79,900，如果分5年供，5.5厘息，每月供$15,280.88。以最近勁Hit嘅公關經理行業嚟講，做少兩次Spa、換少個袋、食少啲燕窩，都可以供到架Cayman2.7。唔信？計畀你睇。<br> 據政府統計處，現時一位公關經理的平均月薪是$35,300元，其實每月只需慳少少其他消費，就可供到一部最新Cayman。</p><p>每月慳少少　供PorscheCayman</p><p>沖少個Spa：四季酒店DoubledecadenceSpaTreatmentPackage$6,000。<br> 食少啖燕窩：3両龍牙官燕盞$2,730<br> 換少個新款手袋：約$7,000<br> 合共$15,730</p><p>參考供車表</p><p>Cayman2.7TiptronicS<br> 車價：$799,000<br> 首期：$79,900<br> 利率：5.5%<br> 期數：60期<br> 每月供款：$15,280.88（只供參考）</p><p>PorscheCayman2.7規格</p><p>引擎：2,687c.c.水平對向6汽缸<br> 馬力：245bhp/6,500rpm<br> 扭力：273Nm/4,600-6,000rpm<br> 轉動：5前速+/-TiptronicS<br> 查詢：保時捷中心（29262911）</p><p>5大絕襯波子Cayman嘅手袋</p><p>襯跑車嘅手袋最好夠大個，放響車廂易攞嘢，而且好搶眼，以下係米蘭站JC嘅揸波子客最愛款式。</p><p>米蘭站店員JC表示，部份客人都有揸波子嚟買袋襯，她們大多數都是型格Model及後生的貴婦，而所揀款式多是HERMES及LV嘅Yeah款，因為呢兩個牌子嘅袋有型兼罕有喎。</p></body></html>