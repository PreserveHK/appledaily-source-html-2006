<html><header><meta charset="utf-8"><title>陳小春為掃波鞋遲到</title></header><body><h1>陳小春為掃波鞋遲到</h1><p>陳小春前晚喺佐敦出席有份主演電影《大丈夫2》慶功宴，竟然遲到，佢解釋話因為之前去旺角買波鞋，所以先嚟遲咗，小春話：「我一入去波鞋舖，就講咗size同型號，五分鐘就搞掂，我以前好鍾意行女人街，仲會買十蚊三條嘅底褲着㖭。」馮仁昭覺得呢個理由幾牽強，既然話五分鐘搞掂，點解都會遲到呢？<br> </p></body></html>