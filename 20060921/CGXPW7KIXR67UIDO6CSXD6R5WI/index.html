<html><header><meta charset="utf-8"><title>同時飛東京　同場賞娜姐<br>梁詠琪、鄭伊健有緣千里瀛相會</title></header><body><h1>同時飛東京　同場賞娜姐<br>梁詠琪、鄭伊健有緣千里瀛相會</h1><p>梁詠琪（GiGi）與舊愛鄭伊健年初斬斷七年情後，一直被指餘情未了，直至近日伊健與蒙嘉慧火速撻着，好勝的她終於放手。不知是緣未了抑或冥冥中自有安排，一場麥當娜東瀛個唱竟讓這對過氣情人在彼邦相會，昨早伊健與GiGi分乘兩班航機飛抵東京，二人在成田機場撞到正，今晚更會同場睇騷。<br></p><p>鄭伊健近日與新歡蒙嘉慧打得火熱，一直被指對他餘情未了的舊愛梁詠琪，上周也在美國表態，謂很享受現時的獨身生活。正當好勝GiGi立心放手之際，沒想到緣份卻安排了國際樂壇天后麥當娜（Madonna）充當二人的月老，令這對舊情人自分手後首度碰頭。</p><p>直認碰面<br>「有禮貌咁打招呼」</p><p>連日來大批港台明星名人湧往日本，欣賞麥當娜在大阪和東京舉行的Confessions世界巡迴演唱會，昨晚娜姐在東京巨蛋舉行其首場東京站個唱，伊健和GiGi竟心有靈犀，昨早同時飛往東京，更同時買了今晚舉行的娜姐演唱會門票。<br> 昨日有人目睹伊健於早上7時多獨自現身赤鱲角機場出發赴日，而GiGi則於早上約8時在助手陪同下抵達機場，心情極佳滿面笑容的GiGi，被問到是否知道麥當娜的巡迴演唱會片段遭網友上載至YouTube網站免費任睇時，她笑說：「咁早我冇睇報紙，冇留意到，今次會喺日本留兩日玩吓。」<br> 據知GiGi是乘搭昨早9時05分起飛的KA360港龍航班，伊健所搭的班機則遲5分鐘起飛，應為國泰或美國航空，雖然不是同機，也沒有在香港碰面，但他們到達日本後卻在成田機場碰個正着，更不約而同欣賞今晚的娜姐尾場騷。<br> 記者昨午向GiGi求證時，其女助手透過電話承認確於日本機場見到伊健，她說：「啱啱喺日本機場見到佢，GiGi去緊上車，大家見到面好有禮貌咁打咗個招呼，之後GiGi就同日本及台灣方面嘅同事離開。大家係朋友，見到面打個招呼好平常，今次GiGi去日本睇騷係一個月前已計劃好。」&#13;</p><p>新歡風騷<br>「人哋嘅嘢唔回應」</p><p>另一方面，春風滿面的蒙嘉慧昨日到尖沙嘴出席活動，被問到為何不陪伴伊健赴日睇騷時，她說：「我冇研究，人哋嘅嘢唔回應，我度唔到期，忙緊拍劇同做宣傳，而且我份人好現實，有工作咪唔去囉。」當她得知伊健和GiGi在日本機場相遇後，也只是笑一笑擰頭，示意不回應。<br> 至於前晚蒙嘉慧到中環出席一時裝展時，同樣不肯多談伊健，提到對方承認二人正發展中時，才忍不住甜笑說：「發展中係打羽毛球啫，自己呢排開工，冇睇娛樂新聞，公司有叫我嚟緊《東華》同葉蒨文打羽毛球籌款，但我球技同佢差太遠，我怕出醜，要搵教練惡補。」下月4日是伊健生日，蒙嘉慧聞言即耍太極表示忙於拍劇，未打算如何為對方慶祝。<br> 採訪、攝影：張俊銘、梁錦雯、卓美娟、陳偉權</p></body></html>