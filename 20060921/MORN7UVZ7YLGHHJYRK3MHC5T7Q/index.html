<html><header><meta charset="utf-8"><title>返大陸食狗肉？咪搞！</title></header><body><h1>返大陸食狗肉？咪搞！</h1><p>唔少人都鍾意返大陸搵食，特別係嗰啲香港無得食嘅，wingsiu就喺網上問大家：「狗肉，聽朋友話廣州惠褔西路的陽光好出名，用炭燒，成日都排長龍，大家有冇試過呢？」雖然wingsiu講到好想食，但竟惹來各位網友嘅批評，michiyo2好快回應話：「你唔怕大陸啲嘢㗎，一陣俾隻生滋狗你食~如果真係想食~你不如去下（吓）佢哋個後門~睇下（吓）佢哋點處理啲食物同狗隻~咁你一定唔會想食。」但wingsiu就繼續死撐：「唔同家禽，唔怕禽流感.....仲有，好似話可以食之前自己揀狗架（㗎）喎。」但網友ww524ww提醒：「唔好忘記瘋狗症。」其實咁唔人道，食嚟做乜吖？</p><p> http://www.uwants.com/viewthread.php?tid=2720948&amp;extra=page%3D1 </p></body></html>