<html><header><meta charset="utf-8"><title>何超儀唱心聲嚇親老公</title></header><body><h1>何超儀唱心聲嚇親老公</h1><p>何超儀噚日去商台宣傳新歌《地獄廚房》，佢話首歌唔係指自己廚藝差，而係講述佢嚮往嫁作人婦做小女人之餘、同時又想創一番事業嘅矛盾心情。超儀話覺得成首歌反映出大部份女人嘅心聲，仲話老公陳子聰聽過首歌之後，即刻問佢係咪嫁得唔開心，搞到超儀要即刻話首歌係唱人哋嘅感受，先可以令對方釋疑。</p></body></html>