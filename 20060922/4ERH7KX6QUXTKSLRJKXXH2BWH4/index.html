<html><header><meta charset="utf-8"><title>趁型佬男友泰國歷險<br>Danielle降Cup拖矮仔尋歡</title></header><body><h1>趁型佬男友泰國歷險<br>Danielle降Cup拖矮仔尋歡</h1><p>近年因屢被揭爛蒲媾仔而令事業插水的名模Danielle，前晚真空出擊，穿火紅deepV裝束出席活動，但除其33B上圍縮水至32A外，更趁外籍男友身處發生政變的泰國，到中環蒲吧夜半拖矮仔。</p><p>現年29歲的混血女模DanielleGraham，憑精緻五官及清純外表而在本地模特兒界一度竄紅，但自02年羅兆輝「富豪相簿」事件中，被揭其開放一面後，天使形象蕩然無存，令事業直墮谷底，即使三個月前穿比堅尼瞓身宣傳，力保纖體廣告商修身堂代言人之位，結果還是丟飯碗，不獲續約。</p><p>摸背扶上車</p><p>曾多次被拍得煲煙夜蒲媾仔的Danielle人氣不再，昨日凌晨身穿火紅大deepV真空出擊的她，竟趁從事珠寶生意的型佬外籍男友Nicki仍身處發生政變的泰國，回復媾仔本色，流連夜店拖仔蒲吧。<br> 本報記者在昨日凌晨12時左右，發現Danielle和一名比她矮半個頭、戴cap帽及穿T恤的男伴拖手夜蒲中環Dragon-i酒吧，當時她正滿面笑容地煲電話粥，同行男伴則拖實伊人落梯，為她截的士兼開車門，更摸她背部攙扶上車，繼而逕自竄進車廂齊往銅鑼灣趕下場節目。<br> 其實Danielle除工作量縮水外，被踢出豐胸纖體代言人之位後連上圍也大降cup，由豐胸後33B降回昔日32A的身材，前晚她蒲吧前到尖沙嘴出席JimmyChoo騷，微波身材表露無遺，其間問她是否因獲珠寶商男友撐腰而叠埋心水等嫁時，她便說：「未咁快，我唔係rich，係richheart啫。」<br> Danielle男友珠寶生意基地在泰國，近日當地發生政變，問她會否擔心？她說：「我喺電視睇到坦克車都好驚，不過同男友電話聯絡過知佢冇事都放心啲。」<br> 採訪、攝影:娛樂突發組、陳偉權、梁錦雯</p></body></html>