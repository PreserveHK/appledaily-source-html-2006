<html><header><meta charset="utf-8"><title>女歌迷狼吻周華健</title></header><body><h1>女歌迷狼吻周華健</h1><p>周華健一連兩場的「華健20週年香港演唱會2006」前晚圓滿結束，任賢齊、黃品源都有捧場，和上台獻花，而他們三位更一起合唱周華健的名曲《明天我要嫁給你》。另外，周華健自彈自唱的歌聲吸引了不少女歌迷上台獻花索吻，但最終只得一名女歌迷如願以償。</p><p>否認踩側田</p><p>其後周華健移師去酒店慶功，他坦言非常開心，因為歌迷反應理想，並要多謝成龍沒有到場，華健說：「有啲人好奇怪，想佢嚟又好擔心佢嚟，不過開演唱會前見過大哥（成龍），諗住叫佢嚟幫佢洗底，點知佢同我講話：『我使乜洗底呀，又唔係做啲乜嘢。』不過佢最後都冇嚟到。」<br> 此外，周華健在首場演唱會上大踩周杰倫和側田，前晚華健解釋說：「唔係踩佢哋，只係形容當時自己嘅心情。」<br> 採訪：胡比　攝影：陳順禎</p></body></html>