<html><header><meta charset="utf-8"><title>新機落場：L'Amour的十月櫻花</title></header><body><h1>新機落場：L'Amour的十月櫻花</h1><p>本來，四月先係櫻花盛放嘅季節，但嚟到十月份，諾記L'Amour再引發第二輪櫻花魅力，今次以粉紅色登場嘅N7390，除繼續融合民族藝術與大自然美感之外，更首度支援3G制式，玩盡面對面即時溝通，屬於該系列最強分唇機種之一。<br>記者、攝影：陳國輝</p><p>機身含陶瓷皮料</p><p>採用摺叠式設計嘅N7390，備有粉紅×陶瓷白，以及淺金×黑銅兩款顏色。機面上嘅3D花紋、機側銀邊設計，據講參照自古代建築物嘅瑰麗風格而成；配合埋類陶瓷表面和皮質物料，舒適手感當然不在話下。值得留意嘅係，N7390支援3G上網兼提供視像通話之餘，仲內置300萬像素相機，只要利用機面三粒ShortcutKey，即可操控拍攝、聽歌及鎖機分唇，唔使揭開個蓋已夠你玩。同場仲公布進化版7373以及新色7360，同樣玩上櫻花粉紅Look設計，大自然味道濃厚。<br> 第3、4季推出/售價未定</p><p>Sirocco尊貴延續</p><p>至於比L'Amour更矜貴嘅8800Sirocco，雖然高達八成以上係仿照上一代而設計，但獨有樂曲鈴聲依然健在，今次唔再係坂本龍一，改由電子音樂創作大師BrianEno為Sirocco編曲，此舉更顯出諾記用心。當然，影相分唇亦由上代嘅50萬像素（SVGA）提升為200萬像素，玩埋立體聲藍芽元素，誰敢再話8系機分唇唔強！</p><p>查詢：Nokia（21366338）</p></body></html>