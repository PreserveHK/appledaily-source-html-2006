<html><header><meta charset="utf-8"><title>痔瘡膏除眼袋？</title></header><body><h1>痔瘡膏除眼袋？</h1><p>一雙閃亮動人的大眼睛，加送一對大眼袋，明眸即時黯然失色。眼袋同黑眼圈、眼紋一樣咁乞人憎，無論係天價級或市井級的眼霜，試勻晒眼袋依然健在，肉都赤埋，心都實晒。估唔到有人決定置之死地而後生，呢個討論區的小姐們竟然夠膽用痔瘡膏去眼袋！當中有人說連星級化妝師Zing都推介，有人試用後眼袋減細一半！咁都唔止，仲要推薦埋邊款最work，愈講愈離譜。其實一早有醫生作出澄清，指出眼袋成因係眼部血管腫脹，令眼下方微微脹起，而痔瘡膏就係有收縮血管作用，所以就以為佢可以收緊眼袋，其實根本無醫學根據，反而亂咁搽會好易引起發炎敏感。如果天生眼部脂肪多，搽乜都冇用，做手術就一了百了喇。正如其中一位網友所講：「痔瘡膏係就係用來搽眼……不過係糞眼……~~」</p><p> http://www9.discuss.com.hk/viewthread.php?tid=2349416&amp; <br> extra=&amp;page=1</p><p> http://hk.knowledge.yahoo.com/question/?qid=7006072502728 </p></body></html>