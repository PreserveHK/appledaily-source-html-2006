<html><header><meta charset="utf-8"><title>天氣小姐Theresa舞文弄墨抗抑鬱</title></header><body><h1>天氣小姐Theresa舞文弄墨抗抑鬱</h1><p>傅穎（Theresa）的情緒原來會受天氣影響，經常大起大落，為了穩定情緒，她會繪畫及寫文章抒發抑鬱心情，甚至DIY心意卡和小禮物送給身邊好友，其緋聞男友Neal當然有份受惠。</p><p>外表清純的傅穎，原來心情起伏不定，更會受天氣影響，如陽光普照的日子，她會精神奕奕，心情零舍開朗；若天色陰暗，她做事會提不起勁，兼寢食難安。<br> Theresa接受訪問當日天公造美，人也變得活潑，她侃侃而談的說：「我份人其實幾悲觀吓，好容易受外間因素影響，特別係天氣，晴天心情會好，做事更有衝勁。一旦陰天同落雨天，我嘅情緒會跌落谷底，所以我好唔鍾意去天陰陰嘅英國旅行。」</p><p>DIY禮物贈男友</p><p>問Theresa經常情緒大起大落，如何減壓？她說：「我會畫畫同寫嘢，將自己嘅感受用文字抒發同釋放出嚟，咁個人就會輕鬆好多。」她又指平時最愛DIY心意卡和小禮物給舊拍檔鄧麗欣、吳雨霏及楊愛瑾，至於同公司的方力申、楊千嬅、側田、梁漢文及經理人黃柏高等同樣受惠。問Theresa其緋聞男友Neal可會有份？她說：「總之人人有份啦，我冇偏心。」她又鼓勵歌迷送DIY禮物給她：「我唔想佢哋嘥錢，同埋份禮物又獨一無二。」<br> 採訪：比華利<br> 攝影：林德雄<br> 服裝：PrettyBecky<br> 髮型：VincePangofIlColpo<br> 化妝：DeborahVaughan</p></body></html>