<html><header><meta charset="utf-8"><title>不滿藉吳綺莉母女宣傳新戲<br>ClickClick情報科：網民喪插成龍羞家</title></header><body><h1>不滿藉吳綺莉母女宣傳新戲<br>ClickClick情報科：網民喪插成龍羞家</h1><p>有婦之夫成龍99年被踢爆與吳綺莉生下小龍女吳卓林，事後成龍為推卸責任，指這是吳綺莉設下的陰謀，引起軒然大波。近日他為宣傳電影，竟重提吳綺莉母女，凌零發近日發現網友在討論區指摘成龍借勢宣傳，還力撐吳綺莉有骨氣，網友更斥林鳳嬌縱容丈夫，主張她與成龍離婚。</p><p>成龍於六年多前因「小龍女事件」公開表示做了全世界男人都做錯的事，但他竟利用這件錯事催谷電影《寶貝計劃》，再次把與吳綺莉的戀情和生下小龍女吳卓林一事掛在嘴邊。日前成龍在內地接受《楊瀾訪談錄》節目訪問時，稱不希望吳綺莉母女騷擾他，還表示要把這親身經歷告誡兒子房祖名，他說：「挑一個好的，小心一點，這是很重要的教訓。」<br> </p><p>其身不正難服眾</p><p>成龍日前在港出席《寶》片首映禮時，還大義凜然表示要宣揚孝道，但若自己其身不正，又何來說服力？凌零發在she.com討論區發現網友cheapJacky轉載了本報日前「成龍重提小龍女」的報道，引來網友熱烈討論，留下逾百留言，大部份都出力譴責他。<br> 對於成龍指要以吳綺莉事件給兒子房祖名借鏡，並勸喻他將來要選一個好伴侶，網友「唔知醜」對此憤慨地說：「咁都講得出，即係叫個仔點滾都得，最緊要冇手尾。」成龍借舊聞宣傳新戲，網友「反龍」說：「有新戲上，又拎啲羞家嘢出嚟講，仲以為好大義凜然，講到自己都係受害者咁，想嘔！」<br> 網友「tinka」則鼓勵小龍女說：「希望小龍女快高長大，好好孝順媽媽，千萬不要讓那條×××睇小。」網友「唔好睇成龍套新戲」說：「乜嘢叫做唔好騷擾我？個女自己都有份，個女想見阿爸都叫騷擾，真係過份。既然唔想俾人騷擾，好心唔好拎人哋嚟做宣傳啦！」&#13;</p><p>讚吳綺莉有骨氣</p><p>網友讚吳綺莉說：「吳綺莉好有骨氣，獨力照顧個女。」又有網友留言：「我都好佩服吳小姐，周不時俾人攞嚟做話題，佢個女真淒涼，做人父母係天職，自己骨肉都唔要，仲吓吓伸兩母女幾腳。」<br> 有網民指成龍的太太林鳳嬌都要負上責任，網友「縱容」說：「阿嬌最錯係縱容丈夫。」網友「麥嘜」則說：「咁佢的確係想畀人一種忍辱負重、偉大、賢淑嘅弱者感覺。呢啲唔係叫偉大賢淑……老公去滾仲要生埋私生女，形同戴綠帽，呢啲係成世痛。」<br> </p></body></html>