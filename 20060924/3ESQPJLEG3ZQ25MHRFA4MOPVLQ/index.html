<html><header><meta charset="utf-8"><title>原子鏸有洋漢貼身照顧</title></header><body><h1>原子鏸有洋漢貼身照顧</h1><p>原子鏸、任葆琳、王馨平及寰宇新人江若琳等，前晚在中環出席GiorgioArmani化妝品活動。早前被本報拍得在中環蘇豪與翻版畢彼特（BradPitt）撐枱腳的原子鏸，前晚與另一年輕外籍男士赴會，入場及拍照時更煞有介事分開站立，問她是否又有新戀情？她隨即否認說：「唔係，佢係我唱片公司監製嘅拍檔，叫Ron。我哋唔係拍拖，都冇可能，因為佢有女朋友，佢今日陪我嚟只係負責takecare我嘅工作。」
</p><p>王馨平做咪霸</p><p>婚後享受少奶奶生活的王馨平，揚言最愛在卡拉OK做「咪霸」，唱衞蘭及王菀之的歌，她說：「我覺得自己𠵱家唱歌好過做歌手嗰陣，因為𠵱家投入啲，又享受上台，以前就當份工咁打，冇乜興趣。」王馨平表示平日主要打波和做義工，早前打高爾夫球一桿入洞，為球會帶來榮譽，很有滿足感。<br> 採訪、攝影：林妙萍</p></body></html>