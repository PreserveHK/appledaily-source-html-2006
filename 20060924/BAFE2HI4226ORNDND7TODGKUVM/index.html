<html><header><meta charset="utf-8"><title>　　「三梁」成風雲猛男 - 李八方</title></header><body><h1>　　「三梁」成風雲猛男 - 李八方</h1><p>泛民主派幾個立法會議員「三梁」梁家傑、梁耀忠同梁國雄，以及張超雄，噚日以嘉賓身份，出席由「爭取全民退休保障聯席」喺旺角街頭發動嘅「全民養老金，人人都有份」簽名運動。呢個簽名運動為期兩個月，要求煲呔立即籌辦及推行「全民養老金」。<br> 「爭取全民退休保障聯席」喺7月提出呢個方案，為迎接人口老化而未雨綢繆。八方覺得，搵「三梁」做嘉賓真係着時，事關佢哋最近都成為新聞人物，一定受到街坊街里注意。首先，公民黨嘅梁大狀好有機會單挑煲呔角逐特首；梁耀忠日前被人用寄刀片威嚇要報警；至於長毛前幾日響禮賓府被抬走，噚日出席呢個活動時又畀人頂頭槌……真係有晒宣傳效果呀！<br> </p></body></html>