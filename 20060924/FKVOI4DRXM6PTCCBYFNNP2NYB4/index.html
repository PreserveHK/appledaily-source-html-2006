<html><header><meta charset="utf-8"><title>特首讚陳太感染力如鵝媽媽</title></header><body><h1>特首讚陳太感染力如鵝媽媽</h1><p>【本報訊】對於昨日宣布不挑戰他連任特首的陳方安生，行政長官曾蔭權公開稱讚她笑容可掬，感染力有如會說童謠的鵝媽媽（MotherGoose）。不過他對陳太近年的批評有微言，並稱二人從來沒有上司與下屬的關係。</p><p>對陳太政見稱有保留</p><p>曾蔭權在無綫生活台《志雲飯局》節目中回應他與陳太的關係：「好好㗎，我哋兩個好好朋友嚟㗎……我哋好深交，我亦都好明白佢嘅強處喺邊度。」他說，陳太退休後仍保持頻密聯絡：「一年有幾次食飯。」<br> 「佢啲笑容喇，特別係佢對某啲同事嘅感染力喇。好似MotherGoose（鵝媽媽）咁樣，體諒後輩。」曾蔭權所說的鵝媽媽一詞，來自法國作家CharlesPerrault在1697年編寫的童謠《TalesofMyMotherGoose》。<br> 陳太曾公開要求曾蔭權訂立普選時間表，特首對於這位「好友」的意見，似有保留。他表示，二人聚會時盡量不談公事：「特別佢𠵱家對政見嘅執着，同我意見好唔同；佢以批評方式去處理問題，我亦都無謂同佢斟酌𠵱啲嘢。」陳方安生昨在記者會上證實二人少談公事，但原因是「我同佢（曾蔭權）見面通常都係喺公開場合，好似喺酒會咁，咁又點會講公事呢？」<br> 除陳方安生外，曾蔭權在節目中又把民主黨前主席李柱銘與陳太相提並論：「我同李柱銘都有幾十年交情，我有啲方面好尊重佢，但係對佢有啲政見就不敢恭維。」</p><p>施政難依陳日君意見</p><p>至於另一位他口中的「好友」──天主教香港教區樞機主教陳日君。他聲稱與陳樞機關係好好：「我好尊重佢老人家，我亦都從來唔敢頂撞佢。我知道佢有啲嘢好執着，但係佢對我都相當唔錯，對於有啲敏感問題，佢都唔會同我好爭持，態度好寬容，好體諒我情況。」他表示尊重陳日君對教義的詮釋，但對於施政方針，則無法每方面都跟他意見去做。</p></body></html>