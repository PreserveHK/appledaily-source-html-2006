<html><header><meta charset="utf-8"><title>老婦獲贈新雪櫃展笑臉</title></header><body><h1>老婦獲贈新雪櫃展笑臉</h1><p>78歲的王婆婆之前在大埔從事小食店生意，但因生意欠佳未能維持，數月前結束營業，轉為申領綜援金過活。日前，其家中迷你雪櫃損壞，她沒錢另外購買。其情況經本報報道後，即有善心讀者來電表示購買新雪櫃給她。記者日前探望王婆婆，她欣喜地說：「新雪櫃好合用」。</p><p>夫與三子女離世</p><p>贈新雪櫃給王婆婆的讀者不願透露姓名，她向記者說，「婆婆一個人住冇人照顧，我只係想買個啱佢心水嘅雪櫃送畀佢，當係小小心意。」王婆婆收過新雪櫃後，頻說很合心意。「因為我壞咗嗰個係迷你雪櫃，成日唔夠位擺嘢，呢個新嘅唔係太阻地方，又咁啱就到個插蘇位，所以我真係好歡喜佢。」<br> 現時獨居於長沙灣公屋的王婆婆，丈夫早年病殁，與亡夫育有六名兒女，但其中三人已先後因自殺及患病離開她，餘下三名子女則各有家庭，且經濟環境欠佳，無力供養她。而婆婆也因年紀大而記性日差，其友人鄭先生笑稱，「佢唔係好記得啲嘢仲好，起碼唔使成日諗住啲唔開心嘢。」<br> 鄭先生早前得悉王婆婆家中雪櫃出現故障，但又無力添置新雪櫃，遂建議她向蘋果日報慈善基金求助。「真係冇諗過啲讀者咁有心，咁快就送部新雪櫃畀婆婆。」<br> 捐款編號：C2153</p></body></html>