<html><header><meta charset="utf-8"><title>　　王國興去台灣趁墟 - 李八方</title></header><body><h1>　　王國興去台灣趁墟 - 李八方</h1><p>台灣倒扁氣氛熾熱，工聯會嘅王國興月中（12至17號）適逢其會，去台灣考察一個名為「認養古迹」嘅活動，亦同當地「泛紫」（一個支持弱勢社群嘅組織團體）成員會晤溝通。唔講唔知，「泛紫」頭目簡錫佳係「倒扁」副總指揮，所以王國興可以輕易去到台北火車站嘅倒扁指揮中心見識，佢話只距離總指揮施明德最多20步，不過就冇辦法埋身同施明德（紅箭嘴）傾偈，惟有影張相留念啦（圖）！<br> 佢話今次台灣之旅畀佢好大啓發，就係一個當權者一定要廉潔，否則就一身蟻。佢仲發現台灣嘅弱勢社群好無助，所以套用番嚟香港，就一定要立法定最低工資，所以八方幫口加句，唔關心民生嘅都係死路一條㗎！王國興提供圖片<br> </p></body></html>