<html><header><meta charset="utf-8"><title>關心妍吹波波減壓</title></header><body><h1>關心妍吹波波減壓</h1><p>關心妍噚日以精神健康大使身份出席喺奧海城舉行嘅精神健康月揭幕活動，喺台上同觀眾分享點面對壓力，減低患情緒病機會。<br> 佢話遇到壓力同唔開心時，有獨特嘅紓壓方法，尤其喺早前事業低落時應用，佢話：「我唔開心時習慣會買氣球吹，試過一口氣吹30個，吹到暈咗，因為有時人遇到唔開心會好谷氣，而吹氣球呢個方法幾好，唔會嘈到人，又可以抒發到，以前我試過吹色士風，結果俾人投訴。」</p></body></html>