<html><header><meta charset="utf-8"><title>呵護女友　互留空間</title></header><body><h1>呵護女友　互留空間</h1><p>黃子華入行後被公開的情史不多，舊愛潘芳芳及劉婉君已先後嫁人，幾年前他被本報拍下與年輕女友同遊蘭桂坊，當時女友顯得非常害羞，猶如樹熊般全程躲在他身後，黃子華直認二人拍拖至今，不過他顯然不願多談感情事，問他是否刻意保護戀情？他說：「最好係咁啦，唔好見報，我不嬲都唔會限制對方做乜，又唔會干涉對方，我覺得兩個人相處知道對方愈少愈好。」</p><p>「ILoveDoDo」</p><p>提起數年前與鄭裕玲合作《男親女愛》時傳出緋聞，他表示當時初次感受到緋聞的威力，他說：「我記得拍《男親女愛》時有記者探班，我淨係講咗句『Oh！ILoveDoDo』，就係咁就傳得咁厲害，嗰句『ILoveDoDo』就等如我𠵱家講ILove我隔籬嘅助手阿May一樣，真係冇諗過大家反應咁大。」</p></body></html>