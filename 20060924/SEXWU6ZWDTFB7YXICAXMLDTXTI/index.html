<html><header><meta charset="utf-8"><title>鄭雨盛籲日人防火</title></header><body><h1>鄭雨盛籲日人防火</h1><p>韓星鄭雨盛憑住電影《抱擁這分鐘》打入日本市場，由佢主演嘅另一套韓片《真的愛你》11月會喺日本上映，由於鄭雨盛今次飾演捨身救人嘅消防員，所以日本消防局睇中佢拍攝宣傳防火嘅海報，當地消防局仲會印17萬張海報，貼勻全國，變相幫套戲免費宣傳，真係唔話得。</p></body></html>