<html><header><meta charset="utf-8"><title>琪人琪事：選碧咸利多於弊 - TOBY梁靖琪</title></header><body><h1>琪人琪事：選碧咸利多於弊 - TOBY梁靖琪</h1><p>我有好多好鍾意踢波嘅朋友，都講緊前英格蘭國家隊隊長碧咸，咩嘢事？就係佢未能入選國家隊囉，真係非常可惜呀！<br> 冇咗碧咸嘅英格蘭都能擊敗對手，都算可喜可賀喇。不過，碧咸仍然對自己非常有信心，並認為麥卡倫不選他是錯誤嘅決定。</p><p>傳中球成功率高</p><p>而我嘅見解呢？碧咸喺國家隊利多於弊，好嘅地方就係因為佢嘅傳中球成功率好高，開罰球落點又準，根本唔使擔心無波入！壞處就係雖然佢𠵱家仲可以係比賽中跑來跑去，但係畢竟佢都已經31歲，可能冇咁嘅體力去應付咁多場比賽。<br> 我個人就好希望，碧咸可以繼續穿上英格蘭球衣，話晒佢都咁多次代表國家隊呀，唔知會唔會再有為國家隊上陣嘅機會呢？唔通老咗先嚟後悔咩！<br> 不過，代替碧咸打中場嘅夏格維斯，前排勇戰受咗傷，賽後檢驗證實左腳小腿骨骨折，將肯定缺席下月初兩場歐洲國家盃賽事。到時睇吓領隊會唔會諗番起碧咸啦！<br> TOBY梁靖琪<br> 走出女生宿舍依舊人氣高企，不惜捱更抵夜睇波。</p></body></html>