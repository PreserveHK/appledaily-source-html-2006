<html><header><meta charset="utf-8"><title>改裝辣車：Sportec操刀VolkswagenGolfGTI玩火爆</title></header><body><h1>改裝辣車：Sportec操刀VolkswagenGolfGTI玩火爆</h1><p>你咪以為VolkswagenGolf出咗頂級嘅R32跑版之後，各大改裝公司會停手唔改GolfGTI，因為佢仲有好大Market嘛！來自瑞士嘅Sportec最近亦加入戰團，推出強化改裝版嘅GolfGTI，喺改裝車身令個Look惡好多嘅同時，仲增大馬力輸出去到300匹，大玩火爆小跑王Feel。記者：鄭達基</p><p>19吋大軨惡好多</p><p>講真，VolkswagenGolfGTI本身個Look已經係好Sporty，但Sportec仲怕啲Fans嫌唔夠喉，所以特別幫佢加套包圍，其中包括有頭泵把連整流器、車身兩側裙腳等等，但我覺得最Sharp嘅都係佢套19吋胎軨，齋睇個Look已經覺得佢惡到爆。</p><p>馬力最大增至300匹</p><p>Sportec提供咗2套唔同嘅改裝部件，第1套屬Stage2加咗Sportec嘅Turbocharger連PerformanceKit，最大馬力輸出增加至270匹，另1套屬Stage3就BaseOnStage2改埋排氣系統，令馬力急升至300匹，啱晒嗰啲追求速度嘅車迷。</p></body></html>