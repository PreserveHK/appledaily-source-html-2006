<html><header><meta charset="utf-8"><title>水果護膚近期大熱</title></header><body><h1>水果護膚近期大熱</h1><p>名牌護膚品近日被揭發含重金屬成份，搞到人人自危，所以網上立即見到有人推介最具人氣嘅10種美容水果：熟食木瓜有助豐胸；奇異果能降低膽固醇；西柚熱量低乃減肥好幫手；檸檬可美白肌膚；排毒美顏蕉；蘋果係全能保健王，既可排出腸道中毒素，亦可使肌膚紅潤有光澤；士多啤梨抗癌；枇杷明目，外敷仲可以淡斑；火龍果防便秘；櫻桃促進血紅蛋白再生防治貧血，還能使皮膚紅潤嫩白。<br>再教多大家兩個DIY生果面膜，價錢又平又天然，唔怕有重金屬，製法相當簡單。</p><p>1.香蕉牛奶面膜：有效潤澤、保濕兼美白。先將香蕉切段及搗碎，加入鮮奶攪拌成糊狀抹於全面，敷5-10分鐘，用水洗淨即可。<br> 2.檸檬美白面膜：將1隻蛋白、2茶匙蜜糖及適量檸檬汁混合，打至起泡後作mask敷面。</p><p> http://www.uwants.com/viewthread.php?tid=2739039&amp;extra=page%3D1 </p></body></html>