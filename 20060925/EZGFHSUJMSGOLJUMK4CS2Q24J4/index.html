<html><header><meta charset="utf-8"><title>嵐突襲酒店冧韓迷</title></header><body><h1>嵐突襲酒店冧韓迷</h1><p>尊尼偶像組合「嵐」大前晚喺「第三屆亞洲音樂節」表演完後，前晚已經由韓國飛返日本。臨走前五子特別喺酒店舉行咗一個1,800人嘅神秘歌迷聚會。佢哋除咗例牌晒韓文冧fans外，身為隊長嘅大野智仲擦晒鞋咁話最鍾意飲韓式燒酒，又即場模仿李秉憲拍嘅日本燒酒廣告，搞到一班fans鬼咁開心。</p></body></html>