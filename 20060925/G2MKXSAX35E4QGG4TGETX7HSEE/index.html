<html><header><meta charset="utf-8"><title>歐倩怡露臍裝闢謠</title></header><body><h1>歐倩怡露臍裝闢謠</h1><p>歐倩怡同郭晉安結婚冇幾耐就被傳有喜，佢前晚喺將軍澳電視廣播城錄影節目《開心家庭鬥多Fun》時，特登着露臍裝闢謠，歐倩怡話：「因為有喜傳聞，搞到我好多廣告告吹，希望大家手下留情，唔好再寫我大肚啦！」佢又話自從做咗郭師奶後，範疇大咗，多咗唔同類型嘅工作做喎。</p></body></html>