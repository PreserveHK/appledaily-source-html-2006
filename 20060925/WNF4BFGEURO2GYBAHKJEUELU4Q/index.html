<html><header><meta charset="utf-8"><title>遊戲展覽：《Winning10》殺入兩大手提機　日日上網踢世盃</title></header><body><h1>遊戲展覽：《Winning10》殺入兩大手提機　日日上網踢世盃</h1><p>一連兩日直擊過三部新世代家用遊戲機，嚟到今日最後一擊，轉吓口味同大家報道埋兩大手提機嘅戰況。今年TGS最特別之處，就係足球之王《WinningEleven》同時推出PSP及NDS版本，兼且支援Wi-Fi上網對戰，加埋嚟緊12月出嘅XB360版，幾乎係遊戲機都玩到，機迷上網跨國界同人鍊番場，真係日日都可踢世界盃！<br>記者、攝影：陳國輝</p><p>日本幕張直擊東京遊戲展第三波</p><p>PSP區　人龍排最耐</p><p>咪睇PSP近呢兩個月咁靜，實情大作相繼嚟緊！好似今年Konami就力谷運動類遊戲，除咗有日本人最鍾意嘅《實況野球》，仲Show盡《WE》XB360、PSP以及NDS版㖭！另外上次喺E3只見播片嘅《MGS》同《MonsterHunterPortable2》等，今次統統有晒實Game畀入場人士試玩，難怪排隊玩PSP嘅人龍可以長到等120分鐘都有人排啦！</p><p>《WE10》超流暢打得放</p><p>記得上一集《WE9》俾人批評撈Game超慢，畫面經常窒格，而且勁少比賽模式，今次終於將問題逐一擊破！呢隻試版令人最感動係畫面同時出現多人嗰陣都唔窒機，過場仲撈得幾快，似足PS2版咁順暢，而且今次仲加入咗WorldCupMode，叫做多好多玩法。</p><p>PSP兩大周邊曝光</p><p>《MGS》GPS鬥陰人</p><p>呢次唔再玩卡片，改番最多人Like嘅動作RPG，仲首次加入GPS系統！雖然冇得試，但據聞係連接Wi-Fi同朋友對打，你匿我避，諗落相當刺激！發覺試版唔夠PS2版咁流暢，大蛇行嗰陣有輕微窒格，希望正式推出會解決呢個問題啦！</p><p>06年第4季推出</p><p>《MH》玩歐式布置</p><p>計會場面積，一定係佢最大，甚至地方多到用嚟擺放酒桶、Bar枱以及肥豬肉㖭！查實CAPCOM模擬緊《MonsterHunter》遊戲場景，呢次唔會淨係打恐龍咁齋，你仲有機會遇上雪怪、麒麟等極惡嘅大佬，據聞武器已多達12種，有排玩！<br> <br> 07年2月推出</p><p>勁Game停不了<br>《雀．三國無雙》</p><p>可Wi-Fi四隻「腳友」一齊玩，仲有大把三國人物揀㖭！<br> <br> 06年9月28日推出</p><p>《嗶啵猴Racer》</p><p>捉猴系列鬥上賽車，今次仲可以用蕉皮跣對方架車，超賤！<br> <br> 06年12月7日推出</p><p>《GundamBattleRoyale》</p><p>Fans一定撐嘅Gundam遊戲，畫面好似睇漫畫古仔咁精采！<br> <br> 06年10月5日推出</p><p>《ACECOMPATX》</p><p>繼續以立體畫面、真實操作為主，今集嘅Mission又難玩咗。<br> <br> 10月26日推出</p><p>《天地之門2~武雙傳》</p><p>第一集推出中文版夠晒親切，唔知今次又會否再中文化呢？<br> <br> 10月19日推出</p><p>NDS區</p><p>入到會場經常俾排隊試玩人龍嚇親，玩PSP坐底要付出20分鐘或以上先打到一鋪。但相比之下，NDS嘅情況已經算唔錯，起碼機嘅數量稍為足夠，好似BandaiNamco以及SEGA就唔使點排已經玩到，不過喺SquareEnix攤位，眼見《FF》系列及《DQM》一樣排到出通道，會場人員仲阻撓小記拍照，都幾無癮！</p><p>雙畫面玩《WinningElevenDS》</p><p>NDS展區遊戲雖然夠多，不過大部份都係得意趣怪遊戲為主，講到令全民瘋狂嘅「硬派」遊戲，肯定非首度登陸嘅《WinningElevenDS》莫屬！除咗跟PSP版同樣以Wi-Fi連線對戰外，當然係雙芒玩法啦；上面較光嘅芒係遊戲主畫面，而下面TouchScreen就用嚟顯示隊員分布、球員資料等，成個局勢一清二楚！仲有NDS免LoadGame嘅優點，即開即玩唔使等到瞌眼瞓。</p><p>06年11月2日推出</p><p>趟卡機換靚衫</p><p>NDS力撼PSPGPS嘅秘密武器，應該就係呢個外置式趟卡機。SEGA新作《潮服魔女：RABUandBERI》係首隻支援呢種裝置嘅Game，見現場每部機側邊都放咗一叠服裝卡，只要趟一下，即可幫遊戲人物換衫，勁搞鬼！睇嚟遲吓實會學街機當DataCard咁用！</p><p>06年11月22日推出</p><p>孔明陪玩《三國志大戰DS》</p><p>世嘉近年喺街機搵到盤滿缽滿嘅《三國志大戰》，出奇地推出NDS版！憑住NDS輕觸屏幕之便，「推咭」指揮大軍的確更為方便爽快，而且透過Wi-Fi仲可周街撩人打使賺Level㖭！</p><p>07年1月27日推出</p><p>《DQM》試玩人龍逼爆入口</p><p>《DQ》系列一向多外傳式作品，呢款《DragonQuestMonster》屬另一新系列，遊戲以主角面對大堆怪物為主，不斷戰鬥同收服怪物，襟玩度肯定滿分！現場亦有好多㗎仔機迷排隊試玩，始終係「國民RPG」牌頭嘛。</p><p>今年第4季推出</p><p>同場勁Game<br>《麻雀格鬥俱樂部DS》</p><p>唔少着晒高衩裙嘅靚女都走咗入去玩。<br> <br> 06年第4季推出</p><p>《KiRrKiRaMusicHour》</p><p>畫面左邊跳緊舞，右邊就靠你反應㩒掣。<br> <br> 10月26日推出</p><p>《BleachDS2nd》</p><p>動作暢快有氣勢，機迷坐輪椅都要玩。<br> <br> 今年第4季推出</p><p>Cosplay薈萃</p><p>臨散場前聽過會場一曲《友誼萬歲》後，ShowGirl即一字排開向入場人士鞠躬。</p></body></html>