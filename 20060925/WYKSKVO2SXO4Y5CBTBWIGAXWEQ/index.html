<html><header><meta charset="utf-8"><title>廖碧兒入蟲穴親親大牛龜</title></header><body><h1>廖碧兒入蟲穴親親大牛龜</h1><p>廖碧兒昨日到將軍澳擔任「奇異爬蟲動物展」開幕嘉賓，現場展示外表嚇人的巨型蜥蜴及大牛龜，不過廖碧兒卻冇有怕，還大膽作狀親吻蜥蜴，以及餵飼大牛龜，她說：「冇晒毒就得，而且只要唔蝦佢就冇事，我知隻大牛龜最重可以去到250kg，我就有54kg，即係等如幾個我咁重。今次小朋友有呢個機會近距離接觸呢啲生物，真係好難得。」</p><p>話肥姐唔錫身</p><p>對於肥姐沈殿霞日前因身體不適而入住養和醫院深切治療部，廖碧兒也十分擔心，不過為免打擾對方休息，她不會到醫院探望，她說：「平時做騷有同肥姐合作過，因為之前我爺爺都有膽石問題，所以真係要小心身體。我知肥姐好錫佢媽咪同欣宜，成日飛來飛去，反而唔記得錫自己。」<br> 採訪、攝影：駱華齡</p></body></html>