<html><header><meta charset="utf-8"><title>求驗客手記：基維蝦自信變自大</title></header><body><h1>求驗客手記：基維蝦自信變自大</h1><p>利物浦澳洲翼鋒基維爾𠵱家仲唞緊，仲未知幾時復出，但佢可能悶得滯發牙痕，話國家隊一定要搵個世界級教練！基維蝦話澳洲國腳個個都出外搵食，唔應該搵國內教練，要搵就搵個出名啲外籍教頭！我求大俠諗緊，基維蝦近年咁嘅表現，球會都唔一定有正選啦，但就以為入硬國家隊，都幾自信喎！</p></body></html>