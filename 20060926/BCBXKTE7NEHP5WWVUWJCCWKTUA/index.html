<html><header><meta charset="utf-8"><title>影音試團：估感光度　9部BenQ700萬像素DC等你攞</title></header><body><h1>影音試團：估感光度　9部BenQ700萬像素DC等你攞</h1><p>雖然近排單鏡DC好Hit，不過體積細極都有個限度，作為一名「識玩」嘅拍友，大機之外自然亦都要有番部細機傍身！今日介紹呢部BenQC740除咗外形輕巧，解像度更達700百萬像素，有齊晒自動同手動拍攝模式，最重要係價錢抵玩，$1,680就有交易！今日《蘋果》就聯同BenQ送出9部C740畀讀者，想隨時都有部DC玩SnapShot，立即填妥表格Fax返嚟啦！<br>記者：許福合<br>攝影：楊錦文</p><p>PROFILE</p><p>感光元件：700萬像素CCD<br> 變焦：3倍光學、4倍數碼<br> 屏幕：2.5吋輕觸式<br> ISO：50/100/200/400<br> 記憶卡：SD（內置9MB）<br> 電源：AA電芯×2<br> 體積：91.5×61.5×26mm<br> 重量：140g<br> 查詢：BenQ（23306929）<br> 獎品總值：$15,120<br> 名額9名：各得到BenQC740一部（每部價值$1,680）</p><p>見到C740所開出嘅價錢，好多人都會覺得功能可能會差些少，其實C740定位可以話畀發燒友閒時玩吓SnapShot之用，要簡單的話可以輕鬆到一按即拍，完全唔使理會拍攝設定；想自己話事，機背設有ASM鍵，就可供用家從手動與自動間切換，而且快門同光圈都可作獨立調校，亦可用到快門或光圈先決，啱晒想自己話事嘅人，拍出自己心目中效果！有時想偷懶，交畀相機全權負責亦可，機內設有多達13種場景模式，選擇介面用上圖示設計，易睇得嚟亦容易選擇，當中最常用要數到夜景同人像模式，毋須慢慢調校光圈同快門，就可拍出具水準嘅相片。</p><p>SMC鏡頭減炫光</p><p>C740使用700萬像素CCD，以像素計雖然唔算頂級，不過對一般用家都好夠玩，而且相機更特別具有16:9同3:2拍攝解像度，前者當駁去LCDTV就Fit晒，而後者當沖曬時亦唔怕相片被裁走一部份，可以原汁原味咁出來，ISO感光度亦比較特別，可自選50/100/200/400，另外特別設有高ISO拍攝模式，能以等同ISO1000感光度去影相，喜愛影夜景就非常好用，事關無理由拎部細機仲要揹住支腳架啩！鏡頭採用Pentax嘅SMC鏡頭，一向被公認喺減少炫光方面有唔錯效果，並提供3倍光學變焦，特別之處係即使進入短片拍攝模式，光學變焦一樣可以使用，雖然唔及DV機咁高倍數，不過DC仔嚟講已好夠用。</p><p>遊戲篇</p><p>無論係咪攝影高手，C740對你一樣咁好用，方便隨時拎出來影相，只要你闖過以下兩關，答啱問題Fax返嚟就有機會得到一部C740。</p><p>第一關：選擇題</p><p>1.C740配備幾多像素CCD？<br> A.300萬<br> B.500萬<br> C.700萬</p><p>2.C740使用哪種記憶卡？<br> A.SD<br> B.CF<br> C.MS</p><p>3.C740屏幕尺寸為幾大？<br> A.1.8"<br> B.2"<br> C.2.5"</p><p>第二關：估感光度</p><p>細機都有全手動模式，室內環境都唔怕被考起！左邊大大個「食」字嘅相片，就係用BenQC740實地拍攝，試估吓C740用咗幾多ISO（感光度）去拍攝？<br> （提示：可參考規格表縮細範圍。）</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭9名參加者各得到BenQC740數碼相機一部。<br> 4.如沒有參加者答中全部問題，則以答中最多問題及傳真時間**最早者可獲獎。<br> 5.得獎者將有專人通知。<br> 6.為公平起見，《蘋果日報》及BenQ員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧得獎名單將於9月29日（星期五）於本版內公布<br> ‧必須憑報紙上的參加表格才可以參加遊戲。</p></body></html>