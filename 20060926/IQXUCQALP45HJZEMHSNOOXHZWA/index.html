<html><header><meta charset="utf-8"><title>司機四宗罪可判囚七年</title></header><body><h1>司機四宗罪可判囚七年</h1><p>的士司機一錯再錯，撞死人後不顧而去，還有計劃地毀滅證據！有法律界人士直言，該司機已干犯最少四宗罪行，相信有關案件會轉介到最高可判入獄七年的區域法院審理。</p><p>法律界指無求情理由</p><p>該名法律界人士表示，事主在事發後更換新車牌，更向他人訛稱因撞樹而導致車身凹陷等，明顯是有預謀地毀滅證據，屬嚴重妨礙司法公正，日後難以求情：「本來佢可以話撞到人好驚，唔識點處理、唔知點做好作為求情理由，但佢之後做咁多嘢，又講晒大話咁，原本嘅求情理由已經唔成理由啦，佢日後除咗認罪外，我諗唔到佢仲可以點樣求情。」<br> 警察員佐級協會前任主席劉錦華則指，即使經過清洗後，原本留下的線索會大減，但透過科學鑑證，執法人員仍可從車身的損毀程度、現場留下的胎痕，甚至死者的衣物纖維等等，證明有關車輛就是肇事汽車，「搵到架車拉人就唔難嘞，通常車主都會供出邊個當時揸咗部車，否則會告個車主。」<br> 新聞資訊研究組</p></body></html>