<html><header><meta charset="utf-8"><title>每日一buy：「舒娃」球衣炒貴兩倍</title></header><body><h1>每日一buy：「舒娃」球衣炒貴兩倍</h1><p>網球美少女舒拉寶娃，打得又睇得，真係迷死唔少男球迷；連帶佢嘅產品，都特別受歡迎。好似今次喺ebay網站搵到嘅舒拉寶娃球衣，雖然呢件球衣「舒娃」冇着過，不過仍然愈炒愈貴。<br> 呢件紫色連身裙式球衣，係Nikedri-fit產品，性感得來亦實用，真係出街當裙着都得。原價只係賣80美元（約620港元），不過可能貨源少，截至昨晚8時，已經炒到255美元（約1,980港元），貴兩倍有多。不過要留意，呢件係細碼產品，身材要有番咁上下纖瘦先好bid呀，唔係得物冇所用。<br> 拍賣網站：www.ebay.com<br> 貨名：NIKEDRI-FITSHARAPOVATENNISDRESS.SZ.S(4-6)<br> 貨品編號：220029587745<br> 現時叫價：約255美元<br> 截止投標時間：29/092:00am</p></body></html>