<html><header><meta charset="utf-8"><title>希特文獲邀出山夠奇</title></header><body><h1>希特文獲邀出山夠奇</h1><p>我求大俠敢打賭，問10個球迷都未必有人知瑞典門將希特文去咗邊，查實佢𠵱家退咗休，點知大鬧門將荒嘅紐卡素，竟然力邀呢位33歲嘅前高雲地利門將復出，希望佢可以頂到基雲倦勤時嘅位置。八到呢單料，我求大俠同希特文都難以置信，佢仲話：「我都冇踢波一陣喇，估唔到仲有人記得我！」</p></body></html>