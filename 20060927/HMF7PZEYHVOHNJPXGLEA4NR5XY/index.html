<html><header><meta charset="utf-8"><title>劉青雲節食變躁男</title></header><body><h1>劉青雲節食變躁男</h1><p>劉青雲昨日以一身鐵騎士打扮，與貝安琪在中環宣傳丹麥鞋履ecco，青雲更鬼馬地通場走。他透露為拍杜琪峯新片，已減去25磅，就快接近當年「fit佬」的磅數，他說：「我要不斷減肥，除咗勁做運動，仲要小心飲食，食多咗都會有罪惡感，好似做錯事咁。」</p><p>「天生肥仔」</p><p>青雲又直言脾氣都受影響，變得有點暴躁及敏感，他說：「嗰個角色都有少少精神問題，其實我天生係一個肥仔，好鍾意食嘢，食嘢係好開心嘅事。」提到現時藝人增肥減磅，多向纖體公司招手，收錢又方便，劉青雲說：「我就好難，其實我唔抗拒着泳褲影相，不過因為唔知幾時開戲，要減到、Keep到幾時？一開戲又忙，好難配合廣告宣傳。」<br> 採訪、攝影：梁錦雯&#13;</p></body></html>