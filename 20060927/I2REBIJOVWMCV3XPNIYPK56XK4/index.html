<html><header><meta charset="utf-8"><title>苦等三個月試新嘢<br>Kathy私訪星級Salo</title></header><body><h1>苦等三個月試新嘢<br>Kathy私訪星級Salo</h1><p>郭富城、張學友星級髮型師HermanLaw在中環開設高級髮廊，名模周汶錡昨日率先到場扮靚、修甲兼探老友，她直言愛扮靚兼試新店，更大讚髮廊夠堅持。</p><p>郭富城、張學友御用髮型師HermanLaw，月前在中環太子大廈開設一站式高級髮廊iiSalon，將於本周六舉行開幕酒會。名模周汶錡（Kathy）昨日率先到ii新店，試用當中設施，老闆Herman親自招呼兼替Kathy弄頭髮，二人更大談早前遊日本的麥當娜（Madonna）朝聖之旅的趣事。</p><p>愛做Gel甲</p><p>原來Kathy推出wedding書時，已想造訪這間salon，她說：「我哋做model，基本上因為廣告商、製作公司安排，都去勻中環、銅鑼灣嘅所有salon咁滯，不過我自己私下好鍾意試新嘢。三個月前我出wedding書，想搵佢哋（指iiSalon）做訪問，竟然話未裝修完，所以唔出得鏡，好呀，我覺得同我一樣，有水準又夠堅持，今日點都要試吓。」其後Kathy為gel甲轉上粉紅甲油，她說：「我好鍾意整gel甲，覺得香港做nail好快好update，比歐洲仲快。」<br> Herman透露新店籌備足足一年半，出動好友張叔平裝修新店、夏永康設計logo及拍攝造型照等，提到ii這個名字由來，他說：「第一易記，第二i字本身可化身為多個意思，譬如imagination（創造力）、inspiration（靈感）、idea（主意）、identity（身份）、image（形象）等等，每個人嘅想法可以唔同，好玩啲。」</p><p>城城借膊頭</p><p>此外，夏永康早前拍攝的性感、破格imagephotos，ii特別情商郭富城借出膊頭，讓兩位內地女模輕倚拍攝，而四位女模包括內地紅模劉丹還在椅上擺出誘人甫士，驟看更似是全裸演出，意識大膽誘惑。<br> 採訪：DebbieLum<br> 攝影：RickyChan</p></body></html>