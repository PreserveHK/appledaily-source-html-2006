<html><header><meta charset="utf-8"><title>朗尼問候球證冇得救</title></header><body><h1>朗尼問候球證冇得救</h1><p>曼聯「爛口」前鋒朗尼最近又衰口臭，事緣上場1:1和雷丁場波，因為抗議球證冇吹12碼，大肆問候球證華頓。就呢件事，英足總紀律部阿頭將寫信畀朗尼提醒佢收下把口，今次就唔再追究。其實，呢位狂躁前鋒上年2月已因辱罵球證被罰；估唔到朗尼咁快忘記件事，記性都好差啫！</p></body></html>