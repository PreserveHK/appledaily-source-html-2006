<html><header><meta charset="utf-8"><title>與比利拍廣告鬥球技<br>blog頭檔：艾度傳將登陸英超</title></header><body><h1>與比利拍廣告鬥球技<br>blog頭檔：艾度傳將登陸英超</h1><p>美國足球神童艾度04年出道，到𠵱家仍然只在美國大聯盟華盛頓聯隊效力，甚至連美國世界盃大軍亦落選，真正實力開始備受質疑。</p><p>雷丁欲先借後買</p><p>不過這位只得17歲嘅前鋒，終於有出國機會；據英國《太陽報》報道，英超升班馬雷丁有意以「先借後買」的方式羅致艾度；艾度會在明年1月，先以借用形式加盟英超雷丁，如果雷丁認為艾度對辦，可以有優先權以500萬英鎊（約7,400萬港元）轉會費將艾度買斷，只等待雙方球會落實，艾度就會轉戰英超。<br> 艾度的球技，對不少香港球迷仍十分陌生，不過從短片《Aduvs.Pele》可以看出，艾度擁有不俗腳法；其實此片是一個汽水廣告，由艾度與巴西球王比利合演；廣告講述艾度與比利為爭奪冰箱最後一樽汽水，展開球技爭奪戰。老而彌堅的比利，先表演一輪花拳繡腿，艾度面對球王，亦不慌不忙，展示插花、胯下控球等高難度動作，甚至施展車身凌空抽射。比利最後認輸，艾度不脫小孩子本色，高興得繞場一周慶祝，比利就趁此時，喝下最後一樽汽水。<br> 對於艾度加盟雷丁登陸英超，本地網民反應不一，在足球留言區news.twonil.com.hk，網友奧華馬斯特表示：「呢件神童都吹咗好耐，我懷疑佢學馬田斯嗰招報細數。」亦有網友為南韓國腳薛琦鉉擔心，網友小明表示：「薛琦鉉打得好哋哋，艾度加盟就可能冇正選。」<br> hitrate：57,738次</p></body></html>