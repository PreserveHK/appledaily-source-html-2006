<html><header><meta charset="utf-8"><title>八卦風：10米長新TT現身德國</title></header><body><h1>八卦風：10米長新TT現身德國</h1><p>今次去到德國，發覺機場附近有好多嘢吸引到我哋，當地美女跟新款BMWX3固然係其中一分子，但廣場中一件展品嘅吸引性都好高喎！係咩？咪係長10米多嘅新款AudiTT雕塑囉！<br>記者、攝影：鄭達基</p><p>賀新TT推出</p><p>長10米多新款TT雕塑嘅出現，同慶祝新款TT正式Launch有關，所以睇完呢件雕塑之後，就梗係要去附近嘅AudiForum望吓部真車啦！AudiForum呢個Showroom真係好大，入面除咗展出多款Audi新車同汽車精品之外，另外仲設有茶座，等Fans睇車睇到累，可以坐低稍作休息，真照顧周到。</p><p>3.2V6偈好力</p><p>講番部車，新款TT無論內外都同舊嘅有好大改變，例如車身線條變得更圓渾，就連尾窗嘅面積都有所增加，成部車個Look登時靚仔晒；車廂部份變得傾向跑車化，3幅式跑車軚環同埋跑車桶椅當然不能缺少，引擎配搭則有兩款供選擇，當中包括2.0公升及3.2公升型號，前者為Turbo型號，馬力200匹，後者則為V6型號，馬力可達250匹！</p></body></html>