<html><header><meta charset="utf-8"><title>Stephy自認眼淺怕做義工</title></header><body><h1>Stephy自認眼淺怕做義工</h1><p>鄧麗欣（Stephy）、鄭融、葉翠翠等昨日到香港廸士尼樂園酒店出席港台舉辦的「向義務工作者致敬」活動，眾人在現場大談當義工的感受，並與殘障人士同乘園內火車玩樂。</p><p>讚方力申英勇</p><p>Stephy和鄭融自小已有做義工，Stephy說：「見到啲小朋友插晒喉管，真係好辛苦，但係又要忍住唔可以喺佢哋面前喊，不過自己嘅性格真係唔適合做義工，因為我好易喊，太感性了。」<br> 另外，Stephy緋聞男友方力申的住所日前遭人爆格，Stephy大讚方力申英勇，她說：「其實件事真係好危險，如果個賊一把刀𠝹落嚟就唔抵，如果畀我就真係唔知點算，好彩大家都冇事，因為呢件事，自己都謹慎咗，起碼出門口會記得鎖門。」<br> 不過當問到是否擔心和方力申的親密照外洩時，Stephy即撒嬌地表示沒有和對方影親密照。<br> 採訪：駱華齡　攝影：林德雄</p></body></html>