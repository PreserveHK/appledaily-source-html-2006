<html><header><meta charset="utf-8"><title>盤髻賀國慶1支針撐晒</title></header><body><h1>盤髻賀國慶1支針撐晒</h1><p>時近國慶加中秋，又要睇煙花又要玩燈籠，真係大把節目，出席晚間活動當然要扮靚靚無失禮啦！雖然曲髮係秋冬大熱，但要去隆重晚宴只會略嫌casual，去玩燈籠同蠟燭又有燒着頭髮嘅危險，所以不如學會盤個靚靚髮髻，咁既精神又可顯高貴格調。<br>記者：陳穎欣<br>攝影：楊錦文<br>Hairstylist：Zap@ChinG<br>Make-up：Phyllis<br>Model：AlicePang@Starzpeople<br>服裝提供：上海灘</p><p>靈蛇教授盤髻法</p><p>髮髻於中國已有長久歷史，古時女子出嫁，會由母親為女兒梳起髮髻，象徵出嫁的意思。宮中后妃亦喜歡梳高髻，以顯示尊貴；而奴婢宮女則只能梳像羊角般的雙髻。盤高髻方法複雜，無人合作難以梳成，相傳魏文帝甄皇后髮髻式樣一日一換，花樣百出，據說她每日都見一條口含赤珠的綠蛇，綠蛇以蜷盤傳授梳髻方法，所以她的髮髻就可以每日更新，稱為靈蛇髻。</p><p>低難度：2分鐘髮簪髻</p><p>大部份人對髮簪的印象都只屬古裝片內所用的暗器，但其實它真正的功用係方便盤髻。或者好多人都想知1支針咁嘅物體可以點hold得住成個髻，竅門就在於穿插髮簪的位置，必須先穿過髮髻，然後牢牢插近頭皮的頭髮。</p><p>步驟Steps</p><p>Alice：「原來真係咁易用，見佢得1支針仲以為好難，點知5分鐘就學曉。」</p><p>中難度：5分鐘高髻</p><p>見到好多外國名模通常都喜歡盤高髻，鍾愛其簡單有型，成個人仲會顯得神采飛揚！要盤出這種髮髻其實十分容易，只需1條橡筋加數隻髮夾便可。想再醒神啲，可以加多1至2條橡筋，把馬尾抬高，感覺更精神。</p><p>步驟Steps</p><p>Alice：「這個髻唔難盤，用15分鐘已經學得七七八八喇！」</p><p>高難度：30分鐘大鬆髻</p><p>這個大鬆髻適合出席隆重宴會，貪其高貴又跳脫，尤其最受年輕女藝人愛戴。梳這髮髻最大難處在於要用尖尾梳挑出心水造型，仲要削得鬆散。要再增加女人味，可像Alice一樣垂下幾絲髮鬢，感覺更溫柔高雅。</p><p>步驟Steps</p><p>Alice：「這個大髮髻幾難整，尤其要hold實左右兩圈頭髮，仲要挑個靚形。」</p><p>超級難度：45分鐘擯辮高髻</p><p>這個擯辮高髻難度極高，擯辮和扭髻技術缺一不可，而且還需要相當耐性，所以效果自然是最靚。盤這髻要注意三手辮嘅髮界一定要夠直夠sharp，兼不能鬆散，以免破壞整體有型又高貴的形象。</p><p>步驟Steps</p><p>Alice：「個髻好靚，但我試咗半個鐘都做唔到，睇嚟要返屋企練習。」</p></body></html>