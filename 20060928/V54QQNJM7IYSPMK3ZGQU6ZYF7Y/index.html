<html><header><meta charset="utf-8"><title>山田優北海道揸奶</title></header><body><h1>山田優北海道揸奶</h1><p>三位日本靚女山田優、蒼井優同夏帆，前日出席打印機產品發布會，原來佢哋早前專登去咗北海道拍攝該品牌嘅廣告，仲喺廣告入面扮演三姊妹㖭。出身於沖繩島嘅山田優話，自己第一次去當地揸牛奶，感覺好新奇，而蒼井優就首次品嚐當地嘅名產粟米，睇嚟佢哋今次北海道之旅都好愉快喎。</p></body></html>