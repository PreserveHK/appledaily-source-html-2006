<html><header><meta charset="utf-8"><title>一網股事：電力股揀華電</title></header><body><h1>一網股事：電力股揀華電</h1><p>中資電力股近日有異動，華電國際（1071）近兩日合共上升10%，大唐發電（991）兩日累升逾8%，華潤電力（836）噚日更創出上市後新高。<br> 電力股忽然好景，難怪散戶開始心郁郁，諗緊揀邊隻好。<br> 喺「現金流投資論壇」內，網友callac問：「請問電力股華電國際、大唐發電、華能國際（902）中邊一個比較好？邊個喺內地有較大嘅優勢？」<br> a-T回應：「1071P/B低啲，但交易量很小，似乎902最受歡迎，但836的增長能力似乎更好。」<br> 中國國家發展和改革委員會日前宣布，打算在未來3年逐步將電費加多5成，但只是針對一些無效率的工業客戶，消息刺激呢兩日電力股大幅上升。<br> 電力股過去兩年冇乜運行，主要係因為煤價大升，影響電力公司盈力（煤價佔電力公司約60%的成本），隨着近期煤價回穩，加上國家實行煤電聯動電價機制，降低咗電力公司對煤價嘅敏感度。<br> 中國經濟起飛，電力需求大增，電力股應該捱過最黑暗時期。<br> 上述4隻電力股，可以候回吐時上車，其中以估值較低的華電國際較值博。</p></body></html>