<html><header><meta charset="utf-8"><title>炒股Blog：發起一人一信求減期權佣金</title></header><body><h1>炒股Blog：發起一人一信求減期權佣金</h1><p>近日有人在網上發起一人一信，要求減期指及期權佣金。<br> 在Uwants討論區，網友funnier指出，期交所定額收取每張期指期權約10至12元佣金，加埋印花稅及行政費，大部份股票行每張期指期權都劃一收取50元佣金。佢認為「冇理由一張幾點嘅期指期權都收50元佣金，幾百點期指期權又係收50蚊佣金」。<br> 佢舉咗一個實例，一張5點嘅期指期權，期權金250元，佣金50蚊就等於20%手續費；而一張200點嘅期指期權，期權金1萬元，50元佣金則等於0.5%手續費，即係要買到200點的期指期權，佣金比率才能和買賣股票相接近，而且200點以上的期指期權根本成交量唔多，主要成交都係200點以下的期指期權，所以佢認為，過高佣金係香港期指期權成交疏落的主要原因。<br> 佢強烈要求將買賣期指期權佣金劃一收0.5%。<br> 雖然有網友表示支持，但hk_teer認為，買股票佣金都有最低金額限制，「人哋證券行唔使成本咩？香港嘅交易成本已經算低，又唔使畀資本增值稅，仲想點呀？」</p></body></html>