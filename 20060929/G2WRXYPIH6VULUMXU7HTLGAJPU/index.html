<html><header><meta charset="utf-8"><title>車人合一：SportMegane　賽車手測試　連掟幾十彎　佢勁過GolfGTI</title></header><body><h1>車人合一：SportMegane　賽車手測試　連掟幾十彎　佢勁過GolfGTI</h1><p>「仲勁過福士架GolfGTI！」講呢句說話嘅係多屆國際性賽車比賽冠軍嘅香港車手關兆昌，而佢講嗰部係新鮮熱辣嘅雷諾SportMegane。由於呢部車加入了賽車元素，他更使出一點賽車的TrailBraking秘技試車，不用十分鐘，已把Megane摸得一清二楚。「車身輕、車架結實，高、低速彎都好快。」<br>記者：黃婉冰<br>攝影：林栢鈞</p><p>有賽車元素，更用了拖Brake秘技。</p><p>Charles架車坐了五個男人，我駕駛凌志IS250隨後，1分鐘俾佢飛甩，問他對Sport版Megane點睇，佢話估唔到架車咁有Power。「之前無試過Megane，Sport版只係喺車書見過，今次係第一次試，好Surprise，感覺好Solid，車架好靚。我覺得勁過福士GolfGTI，佢車身比GTI大少少，但車輕，高速彎、低速彎都可以去得好快；個Brake啱啱好，入彎嗰陣拖少少Brake，保持了出彎的速度，好有Racing元素。」眼看Charles用了賽車的揸法入彎，即在彎中拖少少Brake，Megane真的可以很快。「避震軟硬適中，頭先試過架車好接近離地，一下又『坐』番落嚟，發揮得好好，加上好少Turbolag，波箱唔敏感，無搞到架車好窒，普通駕駛者都易揸得快。」</p><p>「設備足夠，每日揸都好夠用。」</p><p>Charles強調，「街版」跑車Performance固然重要，但車廂設備亦是重要的一環。「車廂多咗好多位，後座空間感唔錯。我自己幾鍾意張皮椅同軚盤，Adjustment範圍好大，可以調校到好適合我嘅位置同角度，整體嚟講佢設備好足夠，對每日要用車又要求快嘅人嚟講，已經好夠用。」</p><p>「Performance同舒適係重要因素，我買車要兩者兼備。」</p><p>還以為對賽車手來說，買車條件最緊要快，但眼前這位車神卻別有看法。「成日揸住佢呢度去嗰度去，如果唔舒服我一定唔可以接受，我一定會考慮埋可唔可以載埋其他人，載到人又舒唔舒服呢？所以我買車一定要有晒呢兩樣嘢先得，而唔係得個快字就可以。」</p><p>RenaultMeganeSportSpecifications</p><p>引擎：1,998c.c.Turbocharged<br> 馬力：225hp/5,500rpm<br> 扭力：300Nm/3,000rpm<br> 傳動：5前速手波<br> 車價：＄278,000<br> 車輛提供：維信汽車（香港）（29273538）</p></body></html>