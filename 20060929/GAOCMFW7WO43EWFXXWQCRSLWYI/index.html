<html><header><meta charset="utf-8"><title>喂，睇書啦！《AutoZEITUNG》PorscheCarreraGT重生</title></header><body><h1>喂，睇書啦！《AutoZEITUNG》PorscheCarreraGT重生</h1><p>真係世事難料，早嗰排Porsche先至話將佢哋旗下最Top嘅CarreraGT跑車停產，但當我喺德國出Trip嗰陣，就見到有本名為《AutoZEITUNG》嘅雜誌，爆晒料咁話CarreraGT會重生！吓，流定堅呀？再揭入去就見到部車嘅預想圖，車頭嗰Part就同新款911相似，尤其係氣霸嗰Part，連組燈嘅擺位都係一樣，但線條就同原來部CarreraGT差唔多，真鬼馬！至於性能表現方面，報道指係一台5.7公升引擎，最高馬力輸出有成700匹。嘩，火箭呀……</p><p>巴黎車展Pre-Show</p><p>將會喺嚟緊月底揭幕嘅法國巴黎車展，今期內容主要係介紹全新Peugeot207CC、LexusLS600h、HondaCR-V等車款，當中我最鍾意係207CC，皆因部車唔單止個Look好正斗，而且仲有多台引擎供選擇，馬力輸出由115匹至175匹，夠力吖！<br> 記者：鄭達基<br> 攝影：何家亮</p></body></html>