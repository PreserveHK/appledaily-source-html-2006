<html><header><meta charset="utf-8"><title>舒夫真高不及乙組仔</title></header><body><h1>舒夫真高不及乙組仔</h1><p>車路士前鋒舒夫真高近期勁頹，就連英乙諾士郡領隊湯臣都寸埋佢一份，佢話季前簽嘅前鋒文廸斯同舒夫真高一樣30歲，但前者就免費，「核彈頭」就要成3,000萬鎊（約4.4億港元）。湯臣仲寸到話文廸斯已有兩球進賬，舒夫真高就喺聯賽淨係入過1粒，連乙組仔都唔畀面，今次佢真係羞家。</p></body></html>