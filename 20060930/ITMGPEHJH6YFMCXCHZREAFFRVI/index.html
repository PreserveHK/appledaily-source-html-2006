<html><header><meta charset="utf-8"><title>貝理雅未來新抱撐敵黨</title></header><body><h1>貝理雅未來新抱撐敵黨</h1><p>英國首相貝理雅個大仔尤安（EuanBlair左）高大靚仔，緋聞一籮籮，但女朋友就一直神神秘秘。不過日前貝理雅出席工黨年會時，尤安就同埋佢女友阿什曼（SuzanneAshman右）一齊亮相，聽講阿什曼仲好落力咁為未來「家公」拍掌。不過，佢嘅政見同貝理雅一家唔同，因為佢係企喺保守黨嗰邊，跟貝理雅傾偈時，一講到政治問題就炒大鑊，拗到面紅耳熱！<br> 新浪網</p></body></html>