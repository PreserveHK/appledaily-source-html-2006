<html><header><meta charset="utf-8"><title>新腦勢：NECA2300筍價開賣　$7,490抱得美人歸<br></title></header><body><h1>新腦勢：NECA2300筍價開賣　$7,490抱得美人歸<br></h1><p>今時今日買部手提電腦要薄又要有名氣，1萬蚊落樓唔少得。想跟潮流買部白色機型一型又咩價位？講真白機就更加貴氣，至少收多你兩千。日本品牌NEC出咗部「白雪公主」機A2300，可以滿足用家愛好「日製」機心態，硬件規格亦一啲都唔弱，應有盡有，最重要係只要$7,490就可抱得美人歸，真係令人流晒口水！<br><br>記者：陸俊雄　<br>攝影：楊錦文　<br>ImageModels：Vivica、Mike</p><p>NEC推出嘅Notebook外形上一向都符合「靚機」標準，尤其過往推出幾部小白Notebook，同時顧及到用家愛美同輕便嘅要求，其中以S3000令人最有印象，今次呢部A2300同樣以白色招客，加埋玩筍價推出，相信可令唔少愛潮用家選用。<br> </p><p>大角度闊屏幕
</p><p>面對呢部NECVERSAA2300，視線唔好齋停留喺佢白色搶眼嘅外形上，因為只要打開一睇，入面15.4"闊屏幕，更加叫人心動。呢個芒用咗NEC獨有嘅SuperShineView技術，將可視角度增加，就算坐側少少睇碟，亮度同色彩都唔覺有任何變暗變淡。雖然15.4"闊芒1,280×800解像度，唔稱得上係完美嘅畫質表現，不過對比普遍手提電腦用嘅14"芒，喺房煲碟嗰陣已經係非一般享受。<br> 當然除咗煲碟，大芒若遇上優質顯示卡，打3D遊戲嗰陣就唔會出現定格或動作遲緩等情況，簡單嚟講好似入滿油嘅車，去得更爽更順。今次A2300採用咗ATIRadeonXpress1100顯示卡，打3D遊戲夠晒暢順，放心唔會拉畫面；應用繪圖軟件時，檔案處理速度更快手。</p><p>雙層燒錄　無線上網
</p><p>A2300雖然係平玩之作，但買部手提電腦返嚟，總唔會齋係為咗打機煲碟。其實佢基本規格齊備，內置80GB硬碟，而DVDSuperMultiDrive可燒錄雙層DVD；即是無論你想將檔案備份儲存喺硬碟，或燒錄喺8.5GB嘅雙層DVD度，你工作上嘅有用資料都可盡數記存，相比於其他萬幾蚊機種，亦一啲都唔輸蝕。<br> 此外，呢部機支援無線網絡IEEE802.11b/g雙標準，喺咖啡店、酒店、機場等地方上網，都可隨意連線即時掌握最新資訊。而且鍵盤右上方有三個快速鍵，想上網或檢查電郵都係㩒個掣就可以，認真快捷方便。&#13;</p><p>即場實試
</p><p>試用意見
</p><p>其實唔係女仔先鍾意用白色機嘅，只要個款靚兼規格齊，男仔一樣會買嚟自用。
</p><p>嘩！買部NEC仲要係白色機七千五百蚊唔使？你講真定假，等我都買番部。
</p><p>Profile
</p><p>處理器：MobileAMDSempron3200+（1.8GHz）<br> 硬碟機：80GB<br> 記憶體；512MBDDR<br> 顯示屏：15.4"WideScreen<br> 光碟機：DVDSuperMulti<br> 顯示卡：ATIRadeonXpress1100（最高可分享至128MB）<br> 重量：3.05kg<br> 體積：360×260×36.6mm<br> 售價：$7,490<br> 查詢：NECHK（27955333）&#13;</p></body></html>