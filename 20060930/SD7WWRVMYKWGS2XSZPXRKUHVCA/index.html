<html><header><meta charset="utf-8"><title>口撐半粒鐘　冷光一照　白2年</title></header><body><h1>口撐半粒鐘　冷光一照　白2年</h1><p>一齊合埋眼，想像一位相貌標致、體態優美、肌膚又白又滑的美眉，回眸對閣下嫣然一笑，映入眼簾竟是一排又黃又黑的煙屎牙，「索」味即時大打折扣！所謂「一白遮三醜」，除呵護肌膚外，也該照顧一生的良友，以下介紹幾款近期城中至hit的美白牙齒方法，最快的只要忍30分鐘，就可以立即變白！<br><br>記者：盧家蕙　攝影：周旭文、譚盈傑<br>Model：Eriko、Kieran、YoYo、Mos</p><p>啱晒煙鏟咖啡精
</p><p>L.A.Smile螢光亮齒美白療程採用低溫冷光科技，去除牙齒表面色素污迹，同時進入牙齒深層以達瞬間美白效果。只要短短30分鐘的療程便即見美白成果，且功效可維持兩年。負責人表示不少愛飲咖啡、啤酒，或煙不離手的人最為適合，當中尤以男性居多，除了不良的生活習慣，睡前不刷牙的陋習也是牙齒變黃的因素。</p><p>Steps</p><p>做完treatment後睇到啲牙真係白咗幾度。戴住紅色承托器一啲都唔辛苦，舒服過俾牙醫用儀器扯開個口漂牙。</p><p>注意事項</p><p>1.洗牙後照藍光：療程只可美白，建議到牙醫處洗牙後才照藍光。<br> 2.露幾多照幾多：$4,500唔會照晒30幾隻牙，你平時咧嘴笑時露出幾多隻牙就照幾多，大牙唔包的！<br> 3.「四環素」免問：對因「四環素」令牙齒變灰黃的人士沒幫助。<br> 4.爆牙效果稍遜：爆牙或牙齒歪歪斜斜的，美白效果可能稍遜。<br> 5.蛀牙不宜激光：蛀牙、牙齦發炎、牙周病患者不宜接受激光美白。</p><p>L.A.Smile螢光亮齒美白療程<br> 原價：$4,500　<br> 優惠價：$3,825（至10月15日）<br> 女丁屋（25767227）</p><p>美白大挑戰</p><p>每逢有美白新產品推出市面，總會掀起一陣熱潮，家用式牙齒美白產品亦不例外，相比起洗牙及照牙，不少人更願意花上幾百蚊博一鋪。今次就做個小測試，睇吓有冇拋磚引玉嘅效果！</p><p>挑戰者1號<br>YoYo</p><p>挑戰產品：高露潔SimplyWhite美白牙液$89.9<br> 每日使用2次，每次30分鐘，連續用14日，可去除59%表面污迹，潔白度最多維持6個月。</p><p>Steps</p><p>1.早晚搽2次，每次用毛掃直接把美白液塗上牙齒表面待上15分鐘。記住唔使沖水。</p><p>2.因塗後好快會起泡，所以最好合埋口！</p><p>即時反應</p><p>YoYo：「美白液很稠，牙齒會微微發痠，酸味好重，仲好難聞！」</p><p>3天後<br> 牙齒驟眼看來跟3天前沒多大分別。</p><p>YoYo短評：「過程麻煩又酸又臭又喇，但又冇白到。」</p><p>挑戰者2號<br>Kieran</p><p>挑戰產品：Crest美白牙貼$199.9/28片裝<br> 牙貼內的潔白啫喱含濃度10%的牙醫專用美白牙齒成份，每天使用2次，每次30分鐘，即能在7天內美白牙齒，亮白效果更可維持1年。</p><p>1.早晚使用像保鮮膜一樣的美白牙貼，面積比實際牙齒闊大，先貼上排牙齒，再把剩餘的屈入牙齒背面。</p><p>2.上下排牙齒貼上牙貼10分鐘後，表面起了不少泡泡。</p><p>自己唔多覺，但朋友就覺得白咗。</p><p>Kieran短評：「真係幾方便，不過牙貼易移位，只有少少喇，貼上牙貼時唔好開口，因為會流口水。」</p><p>PureBeauty（25061521）</p></body></html>