<html><header><meta charset="utf-8"><title>莫文蔚上海hightea冇人理</title></header><body><h1>莫文蔚上海hightea冇人理</h1><p>莫文蔚（箭嘴示）日前現身上海，但就未見男友馮德倫，嗰日約下午時分，莫文蔚同四個女性朋友喺上海新天地行街飲茶，戴住副太陽眼鏡嘅佢身穿牛仔褲同長袖外套，唔知係咪因為咁，竟然冇人認出佢。<br> 只見莫文蔚心情好鬼靚，同身邊朋友有傾有講，仲不時大笑，可能諗住冇人認得，唔注意形象啦！</p></body></html>