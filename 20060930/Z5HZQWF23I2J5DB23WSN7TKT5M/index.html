<html><header><meta charset="utf-8"><title>其他筍機介紹
</title></header><body><h1>其他筍機介紹
</h1><p>係人都想買部手提電腦又平又靚，A2300平得嚟襯上白色靚外形固然難得，但仍覺得貴嘅話，以下就有幾部介乎四千至七千嘅平價筍機畀大家，睇睇有無邊部啱你心水。</p><p>聯想C100
</p><p>聯想有部LenovoC100做緊五千蚊唔使，最大賣點係15"XGA芒，另外內置60GB硬碟同256MB記憶體，基本要求。唯一美中不足之處係ComboDrive，即是燒錄唔到DVD，不過部機已經咁平，做人無得咁貪心喇！<br> <br> 處理器：IntelCeleronM370<br> 硬碟機：60GB　<br> 記憶體：256MBDDR2<br> 售價︰$4,998（a）&#13;</p><p>東芝L100
</p><p>另一部都係東芝機，型號L100有黑色同藍色，但黑色L100貴400蚊。佢同LenovoC100一樣用上15"XGA芒，不過光碟機就採用SuperMultiDrive，可燒錄DVD。而呢個亦係令佢貴C100近一千蚊嘅原因。<br> <br> 處理器：IntelCeleronM380<br> 硬碟機：60GB　<br> 記憶體：256MBDDR2<br> 售價︰$5,990（b）</p><p>NECA2200
</p><p>呢部NECA2200其實係A2300上一代，同樣係白色機，一直係熱賣手提機種。佢同新機最大分別在於採用SiS760圖像卡，而芒細少少但都有15"。如果你唔係特別要求好強嘅多媒體支援規格，七千唔使可以考慮。<br> <br> 處理器：AMDSempron3100+<br> 硬碟機：80GB　<br> 記憶體：512MBDDR<br> 售價︰$6,990（d）</p><p>東芝L30
</p><p>牌子機手提電腦中，東芝呢部SatelliteL30最抵玩，初出時賣四千九百，現時更平至$4,690。雖然佢硬碟相比價錢差不多嘅LenovoC100少20GB，不過顯示卡就採用ATI，打機煲碟更流暢㖭！<br> <br> 處理器：IntelCeleronM380<br> 硬碟機：40GB　<br> 記憶體：256MBDDR2<br> 售價︰$4,690（b）</p><p>HPCompaqPresarioV3113AU
</p><p>HPCompaq機向來實而不華，感覺實淨，呢部PresarioV3113AU同樣貫徹始終。佢特別在包埋《WindowsXPMCE》，配合NVIDIA顯示卡，圖像或多媒體處理上表現更佳。其餘SuperMultiDrive、80GB容量等基本嘢一齊晒，係個唔錯嘅選擇。<br> <br> 處理器：AMDSempron3400+<br> 硬碟機：80GB　<br> 記憶體：512MBDDR<br> 售價︰$5,980（c）&#13;</p><p>富士通C1321A
</p><p>富士通Lifebook一直畀人貴嘢嘅感覺，最近佢有部C1321A平賣至$6,998。呢部機最大賣點係15.4"闊屏幕，採用雙層DVDSuperMultiDrive。不過記緊部機唔係長賣呢個價，優惠做到10月8日。<br> <br> 處理器：IntelPentiumM735A<br> 硬碟機：80GB　<br> 記憶體：256MBDDR2<br> 售價︰$6,998（e）<br> &#13;</p><p>查詢：<br> （a）LenovoHK（25159511）<br> （b）其士（29533335）<br> （c）HP（800938833）<br> （d）NECHK（27955333）<br> （e）富士通（25635282）&#13;</p></body></html>