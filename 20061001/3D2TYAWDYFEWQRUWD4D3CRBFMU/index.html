<html><header><meta charset="utf-8"><title>杜莉芭里摩亞蒲頭搵老細</title></header><body><h1>杜莉芭里摩亞蒲頭搵老細</h1><p>新力電影公司日前喺加州比華利山搞咗個邀請全球市場投資者嘅晚宴，唔少荷李活影星去咗撐場，梗係希望搵到個開戲畀自己嘅大碼頭啦！好耐都冇蒲頭嘅女星杜莉芭里摩亞（DrewBarrymore圖一）着上華麗晚裝到場，至於唔憂冇戲拍嘅湯漢斯（TomHanks圖二）就帶埋老婆麗達韋遜（RitaWilson）赴會，見老細事小，醫飽五臟廟事大！</p></body></html>