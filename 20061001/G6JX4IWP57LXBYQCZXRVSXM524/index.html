<html><header><meta charset="utf-8"><title>鵬菲乖女本月動手術</title></header><body><h1>鵬菲乖女本月動手術</h1><p>謝霆鋒同張栢芝婚事被爭相報道之際，霆鋒舊愛王菲嘅女兒李嫣到咗美國醫治兔唇，之前有傳李嫣係「唇顎裂」，比「唇裂」情況嚴重，要進行軟骨移植手術，骨骼重建後先可以做唇裂縫合。</p><p>無法合眼</p><p>上周三（27日）王菲愛人李亞鵬35歲生日，佢喺個人網誌（blog.sina.com.cn/u/473dc6200100065h）上寫下佢為人父嘅心情，當日佢由北京飛往洛杉磯，透露返北京係為咗轉讓佢嘅公司、籌備月尾開拍嘅新戲《目擊者》，同埋「免唇基金會」嘅事宜，預計下個月中可以正式成立。<br> 李亞鵬提及「想着我的嫣兒下個月（即本月）終於要（動）手術了，我無法再合眼假寐……我突然想到了《小王子》……嫣兒的到來與我恰似小王子與那在沙漠中迷失的飛行員……嫣兒的到來讓我在這三萬英呎的高空明白，生活不在於選擇了哪一種形式，不在於作出了怎樣的成績，在於用怎樣的心情去擁有你的生活。」<br> 由於時差嘅關係，李亞鵬到達洛杉磯仲係27號，可以同妻女一齊慶祝生日，佢寫話「嫣兒穿了漂亮的小洋裝，胸口的英文寫着『Daddy'sLittlePrincess』，我問princess是甚麼意思，妻說『笨，是公主。』噢，這真是我收到的最好的生日禮物。」</p></body></html>