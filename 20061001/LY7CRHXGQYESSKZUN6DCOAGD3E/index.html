<html><header><meta charset="utf-8"><title>改裝車：ACSchnitzer操刀　BMW6系谷盡411匹</title></header><body><h1>改裝車：ACSchnitzer操刀　BMW6系谷盡411匹</h1><p>朋友成日話喺香港見到嘅BMW6系，幾乎可以話係一模一樣，見都見到悶；吖，如果俾佢見到呢部由ACSchnitzer操刀，由630i改裝而成嘅TensionStreetVersion，單係馬力輸出已經有411匹，到時佢又會點講呢？記者：鄭達基</p><p>街道版一樣惡到爆燈</p><p>今次呢部StreetVersion不論裏裏外外都好狠，其中收喺引擎蓋下嘅，換裝成由ACSchnitzer操刀嘅5.1公升V8引擎，單係馬力輸出已經由333hp急升至411hp，扭力輸出亦增至550Nm；此外，制動系統亦被強化，頭輪就改用了8活塞制動卡鉗連透氣煞車碟，反應明顯強得多。</p><p>大軨包圍無一欠奉</p><p>StreetVersion唔單止加晒全車包圍，頭冚及車尾都加有生風導入口，襯埋前後20吋大胎軨及Low低咗約25至30mm嘅車身，個樣真係惡好多。車廂內部亦加入有不少碳纖及金屬裝飾，最重要係錶板刻度增至330km/h，可想而知佢嘅車速係幾快！</p></body></html>