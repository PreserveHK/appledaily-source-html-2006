<html><header><meta charset="utf-8"><title>「大家食」有人撐有人踩</title></header><body><h1>「大家食」有人撐有人踩</h1><p>早幾Day採訪過「大家食」，上網望吓，原來網友對「大家食」有好多唔同意見。DRAGONAIR首先問：「你地（哋）覺得大家食d野（啲嘢）好唔好味ar（呀）??~~我覺得又平（嘢）食又oko丫（吖）~係坐得唔多舒服囉。」網友熱烈發言，大讚番茄麵、東坡肉麵好唔錯，但可惜環境欠佳，michiyo2話：「如果佢花多少少錢係（喺）裝修度，會吸引更多人去食。」不過有部份網友就連食物質素都彈埋，問心，我食過覺得OK喎，細舖嚟講都幾好食，環境方面呢，我覺得可以接受囉，講真，要求唔高嘅話，我撐「大家食」㗎，都係茶餐廳一間啫。</p><p>網址： http://www.uwants.com/viewthread.php?tid=2759395&amp;extra=page%3D3 </p></body></html>