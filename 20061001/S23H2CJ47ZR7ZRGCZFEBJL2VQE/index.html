<html><header><meta charset="utf-8"><title>球迷心聲：有睇外國波感覺</title></header><body><h1>球迷心聲：有睇外國波感覺</h1><p>Jordan（南華球迷）</p><p>「除咗外隊賽，好少本地波會有咁熾熱嘅氣氛，完全感受到主隊球迷響場邊吶喊嘅威力。雖然主隊聲勢浩大，但我哋有機會做作客球迷，令睇波睇得更開心。」</p><p>周鵬（大埔球迷兼商台DJ）</p><p>「撲咗兩日至搵到張飛，現場見到好多住響富善邨嘅街坊入場，大家好齊心為主隊打氣，真係有啲睇外國波嘅感覺，希望將來足總將來可以安排多啲大埔嘅甲組賽事響大埔舉行。」</p><p>大埔龍隊（業餘球隊）成員</p><p>「我哋號召咗過百名街坊入場，全力為大埔打氣，希望踢好波之餘，亦搞好現場氣氛；而現場氣氛確實冇得頂，相信本地波好少有咁好氣氛，將來會繼續組織街坊入場打氣。」</p></body></html>