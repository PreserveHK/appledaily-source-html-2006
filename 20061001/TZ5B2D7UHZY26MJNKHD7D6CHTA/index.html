<html><header><meta charset="utf-8"><title>許志安被封BB殺手</title></header><body><h1>許志安被封BB殺手</h1><p>近期娛樂圈有好幾單結婚生仔嘅喜事，仲係單身一族嘅許志安就話見到咁多好朋友成家立室，自己都要加把勁，安仔前晚喺九龍灣嘅HMV為新大碟舉行簽唱會，有唔少佢嘅fans帶埋仔女排隊攞簽名，安仔一心想逗啲小朋友笑，點知小朋友俾佢一抱時，就喊到收唔到聲，安仔都可算係新一代BB殺手。</p></body></html>