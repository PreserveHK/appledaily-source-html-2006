<html><header><meta charset="utf-8"><title>楊鼎立生仔做老竇</title></header><body><h1>楊鼎立生仔做老竇</h1><p>何猷龍榮升老竇，賭王何鴻燊又做阿爺，不過噚日都唔見佢兩父子喺養和醫院出現，只得保鑣繼續鎮守。<br> 另外，社交圈又多一單喜事，就係全國政協副主席安子介外孫楊鼎立（圖）同樣做咗人老竇，佢太太前日喺養和生咗個7磅幾嘅男嬰，佢喜上眉梢話：「我都有入產房，仲有拍video影低成個生產過程，都唔係好驚啫。」</p></body></html>