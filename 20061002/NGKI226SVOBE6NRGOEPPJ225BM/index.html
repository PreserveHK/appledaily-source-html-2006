<html><header><meta charset="utf-8"><title>　　玉兔下凡 - 李八方</title></header><body><h1>　　玉兔下凡 - 李八方</h1><p>喺咁多中國傳統節日之中，八方最鍾意中秋節。在秋意中月光下提燈夜行，不知幾咁浪漫；同家人朋友團圓吃喝，感覺又好實在。細路仔仲開心，可以奉旨玩火──梗係唔係煲蠟，係點燈籠，但𠵱家啲燈籠好多都係用電，好似呢期細路最興玩軍曹燈籠，但八方始終覺得兔仔、金魚燈籠可愛啲。<br> 中秋有玉兔嘅傳說，將軍澳新都城中心噚日就搞咗個巨兔大賽，超過70隻真兔參加，競逐「最長耳兔　兔」、「最大腳板兔兔」、「兔中巨無霸」、「最可愛造型」等殊榮。八方都係第一次親眼見到咁多唔同品種嘅兔仔──唔係，應該係巨兔。如果呢幾日想睇兔仔，都仲有機會，因為呢個商場擺咗個全港最巨型30呎高幻彩兔仔燈籠。</p></body></html>