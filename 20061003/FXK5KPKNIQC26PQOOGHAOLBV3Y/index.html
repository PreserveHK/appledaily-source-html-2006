<html><header><meta charset="utf-8"><title>新車出閘：SubaruR2賣$84,000　冧晒後生女</title></header><body><h1>新車出閘：SubaruR2賣$84,000　冧晒後生女</h1><p>女孩子買車，最緊要係個Look夠Cute兼易揸，所以來自日本嘅K-Car，一直係佢哋嘅「追擊」目標；不過，新到港嘅SubaruR2卻送多樣Bonus畀你，就係唔使10萬嘅車價。各位女士們，請盡快做好買車準備，跟姊妹們搶呀……<br>記者、攝影：鄭達基</p><p>Cute造型女人至愛</p><p>那位曾到新加坡測試R2嘅同事，喺報道入面話部車個Look好似方中信一樣成熟，年輕女孩定不愛它；喂，我唔覺喎朋友，R2好明顯同佢嘅兄弟R1一樣，都係主攻年輕人市場（尤其係女孩子），同時車身都係偏向圓渾，襯埋設計特別嘅頭燈同尾燈，成部車個Look登時變得好Cute，係後生女都會揀佢。</p><p>車廂闊落引擎夠力</p><p>女孩子Shopping「一袋二袋」，因此尾廂空間一定要有番咁上下大，R2可唔可以滿足到呢個要求，唔……我諗要先將後排椅背放低先得囉！中控台個Design又簡單，咩都好易用。引擎就係658c.c.直4DOHC型號，54匹馬力配i-CVT無段變速自動波，用作日常代步，夠用有餘啦！</p><p>SubaruR2規格</p><p>引擎：658c.c.直4DOHC<br> 馬力：54ps/6,400rpm；扭力：6.4kgm/4,400rpm<br> 傳動：i-CVT無段變速自動波，前輪驅動<br> 售價：$83,700<br> 車輛提供：MotorImage（25112727）</p></body></html>