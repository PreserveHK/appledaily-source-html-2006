<html><header><meta charset="utf-8"><title>環保新貴：HondaFCXConcept　燃料電池汽車新生代</title></header><body><h1>環保新貴：HondaFCXConcept　燃料電池汽車新生代</h1><p>日本Honda車廠呢期又有新搞作，為旗下力Sell環保嘅FCX推出全新版本，並被定名為FCXConcept。新車唔只變成豪華4門房車咁嘅Look，用上全新燃料電池動力組合之後，就連動力輸出數值都要比現有嘅FCX高。<br>記者：鄭達基</p><p>VFlow平台好力夠慳</p><p>FCXConcept話明係新Version，咁部車就梗係有好多地方係新嘢啦！當中最惹人注目嘅，肯定係車上一套全新VFlow燃料電池平台。<br> 呢套新平台嘅賣點，FCStack比現有FCX所使用嘅電池分別細20%及輕30%外，全套電池平台加加埋埋都要比FCX輕180kg及細40%，加埋增多咗嘅15kW輸出，因而令車子可行走嘅距離，要比FCX多出好多。</p><p>流線房車造型增效能</p><p>FCXConcept除咗有我上面提及嘅賣點之外，其外形設計都係重點，廠方特別為佢安排咗一個圓潤流暢嘅造型，加上較短嘅車嘴及低重心設計，都可以令車子有更好嘅Performance，量產型新車會根據呢款ConceptCar去做，並於2008年正式推出。</p></body></html>