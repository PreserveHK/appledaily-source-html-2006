<html><header><meta charset="utf-8"><title>柏加甩拖又關姚明事？</title></header><body><h1>柏加甩拖又關姚明事？</h1><p>馬刺嘅柏加同「靚太」EvaLongoria分手之後，惹嚟好多迴響。好似聖安東尼奧嘅傳媒就紛紛額手稱慶，認為柏加冇咗紅顏禍水之後，可以專心幫馬刺爭標。至於中國傳媒就更加好笑，借勢讚姚明識貨，唔揀二流影星而揀打籃球嘅葉莉，最少唔會因感情困擾而影響籃球事業，又唔使分手之後俾人唱。咁都得，真係要寫過服字。</p></body></html>