<html><header><meta charset="utf-8"><title>車人合一：東京GirlsBiker愛細馬Honda　Tee＋牛　潮玩小爬山</title></header><body><h1>車人合一：東京GirlsBiker愛細馬Honda　Tee＋牛　潮玩小爬山</h1><p>日本、台灣女鐵騎士多的是，只是我們香港女仔接受不了皮包鐵，總覺得有點危險。上星期走訪東京幾個潮人出沒熱點，SnapShot多位Kawaii（可愛）女鐵騎士，無獨有偶大家都是Honda的Fans，日本女仔愛打扮，就連揸車都型過人，有Ladies的打扮，亦有大路的型格Look，Tee襯牛仔褲，就看看東京女仔與她的HondaBikeMix&amp;Match。記者、部份攝影：陸伊琳</p><p>日本女仔揸電單車的人數比香港多好多，就連選擇車款的品味都同香港女仔大有不同，她們極有個性，唔會獨沽一味揀晒綿羊仔。好似眼見呢位靚太永有里咁，一樣揀細c.c.車仔嚟揸，佢話日本都有女士鍾意辣車，但唔好以為佢哋一定是男人頭，粗粗魯魯，唔少都是很女仔的打扮、長髮姑娘之類，人不可以貌相喎。</p><p>貪小爬山Zoomer夠可愛</p><p>永里有（28歲）主婦　涉谷<br> 車款：HondaZoomer（49c.c.）<br> 車價：約20萬日圓<br> 揸電單車理由：因為覺得揸電單車好有型，細細架好可愛，個頭盔都好得意，要5,000日圓㗎。<br> 戀愛狀況：已婚</p><p>英式味重　解思鄉</p><p>Mary（25歲）英文老師　新橋<br> 車款：HondaCrea（49c.c.）<br> 車價：約16萬日元圓<br> 揸電單車理由：方便，而且在英國時已好嚮往一身牛記T恤揸電單車周圍去，呢架是大阪車牌的車，一到長假期便同男朋友一齊揸車回男友的大阪老家。揸HondaCrea係因為佢有一種英式電單車的氣派，人在異鄉，這種感覺很重要。<br> 戀愛狀況：蜜運中</p><p>60年代經典款</p><p>重田美繪（27歲）售貨員　原宿<br> 車款：HondaDax（72c.c.）<br> 車價：約9萬日圓<br> 揸電單車理由：呢部車係六十年代復刻經典款，Dax雖然可愛，但Raw味重，最啱着牛仔褲揸。讀書時十分討厭逼火車返學，一路好想擁有部電單車代步。<br> 戀愛狀況：蜜運中</p><p>好簡單　辣得有型</p><p>川住麻衣（28歲）咖啡店侍應　原宿<br> 車款：HondaXL250S（249c.c.）<br> 車價：約50萬日圓<br> 揸電單車理由：這是由細到大的夢想，想揸XL250S，好簡單，因為佢好有型。<br> 戀愛狀況：單身</p><p>大車有Rock味</p><p>瀨谷（26歲）文員　原宿<br> 車款：HondaSteed（398c.c.）<br> 車價：約60萬日圓<br> 揸電單車理由：自細受爸爸影響喜歡電單車，好鍾意揸住佢同家人一起遊車河，架車雖然大架，但好有型，有少少Rock友味，好襯我一身衣着。<br> 戀愛狀況：已婚</p><p>一定要性能好</p><p>小野田靖子（26歲）物理治療師　原宿<br> 車款：HondaVTR（249c.c.）<br> 車價：約25萬日圓<br> 揸電單車理由：一班朋友都好鍾意電單車，以前成日坐車尾，考到牌後自己揸，VTR性能好好，好易揸。<br> 戀愛狀況：單身</p><p>Honda電單車網：<br> www.ck-honda.com（香港）<br> www.honda.co.jp/motor（日本）</p></body></html>