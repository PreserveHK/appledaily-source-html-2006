<html><header><meta charset="utf-8"><title>澳門賽車經典重溫</title></header><body><h1>澳門賽車經典重溫</h1><p>11月18及19日係第53屆澳門格蘭披治大賽車舉行嘅大日子，雖然參賽名單仲未公布，但網上已經有好多關於大賽車嘅討論，而且仲要係好有歷史價值嗰隻㖭！《香港討論區》中，網友aa325325嘅「回想澳門大賽車」Topic，提及90年代初期，Mercedes-Benz190E2.516Evolution、BMWM3同埋日產SkylineGT-R比賽嘅激烈狀況、F3大賽有26車連環相撞等等，引來眾網友回覆，F.Y@GT-R（R之魔！！）話：「R32就係因為呢場賽事，嚇到班M3、190E死死吓……」cckgary就話：「如果第二年架R32唔使加磅，都係佢贏。」</p><p>我都好記得呢場比賽，嗰時就係因為長谷見昌宏揸住部R32嘅NissanSkyline放甩晒啲歐洲車，而搞到我鍾意咗Skyline，淨係買模型都買咗差唔多20盒！跟住第二年參賽就被迫加重磅，中途仲搞到大墮後，嗰時真係睇到我眼濕濕㗎！如果大家想重溫一下當年呢啲戰車嘅比賽實況，不妨Click入下面嘅網址睇吓喎！<br> 記者：鄭達基</p><p>討論網址： http://discuss.com.hk/viewthread.php <br> ?tid=2189835&amp;extra=page%3D1&amp;page=1<br> <br> 短片網址： http://www.youtube.com/watch?v=5-HRVAR65LQ </p></body></html>