<html><header><meta charset="utf-8"><title>琦琦無懼用SK-II</title></header><body><h1>琦琦無懼用SK-II</h1><p>琦琦同老公任達華噚日喺跑馬地出席床上用品新店開張。琦琦任代言人嘅護膚品牌SK-II早前喺內地被驗出含微量重金屬，引起恐慌，不過琦琦話：「我哋會繼續合作，啱啱先出咗個新廣告。」佢仲話：「我唔會唔用，就算未做代言人，我都係一個真正嘅用家，用咗10年喇。」</p></body></html>