<html><header><meta charset="utf-8"><title>新抱未治好有BB更煩</title></header><body><h1>新抱未治好有BB更煩</h1><p>謝霆鋒與張栢芝秘密結婚未有知會父母，令狄波拉大怒，令人擔心婆媳是否已有糾紛。昨日霆鋒默認與栢芝奉子成婚，未知嬰孩出生後會否有助修補婆媳關係？臨床身心行為學家李寶能說：「根據中國傳統家庭觀念分析，奶奶係長輩，所謂初歸新抱，落地孩兒，媳婦係外邊人嫁入嚟，必須了解丈夫家族嘅規矩同文化，新抱未治好，重有埋小朋友，要治媳婦嘅難度高咗，奶奶會更加擔心。」<br> 狄波拉至今還未肯承認栢芝的新抱身份，在命理學來看又是否夾不來呢？栢芝又是否拉姑的剋星呢？堪輿學家麥玲玲說：「以二人嘅命格嚟睇，緣份唔會好強、又唔會好親密，少見會比較好啲。以拉姑嘅相睇，子女運唔弱，可能今年勞氣啲，但過咗今年就會好。」</p></body></html>