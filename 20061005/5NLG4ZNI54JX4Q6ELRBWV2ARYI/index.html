<html><header><meta charset="utf-8"><title>基仔祖兒主持台慶亮燈</title></header><body><h1>基仔祖兒主持台慶亮燈</h1><p>下個月19號係無綫台慶，有關節目𠵱家籌備得如火如荼，好似下個月9號嘅台慶亮燈儀式咁，年年都搵歌手主持，無綫契仔李克勤就做足4年，上年佢拍住楊千嬅一齊上，不過今年克勤終於要退役，由古巨基同容祖兒（圖）接棒。年年都有傳主持亮燈嘅歌手好大機會得到年尾嘅最受歡迎男女歌手獎，上年克勤得咗，千嬅衰咗，唔知今年會點呢？</p></body></html>