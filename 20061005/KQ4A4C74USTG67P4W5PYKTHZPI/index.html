<html><header><meta charset="utf-8"><title>求驗客手記：尹帥翻兜「雲佬」聽捉蟲</title></header><body><h1>求驗客手記：尹帥翻兜「雲佬」聽捉蟲</h1><p>荷蘭前鋒亨特拉爾因傷退出國家隊，踢唔到對保加利亞場波，據講荷蘭教練尹巴士頓曾經忍唔住打過電話畀雲尼斯達萊，希望佢肯臨危受命。講真，雲尼斯達萊講過唔再踢國際賽，加埋同「尹佬」擺明唔咬弦，點會肯出山先？「尹佬」今次捉蟲之餘，係咪應該諗吓，其實仲有唔少選擇啫。</p></body></html>