<html><header><meta charset="utf-8"><title>網民爆料：陰濕老闆校快打卡鐘</title></header><body><h1>網民爆料：陰濕老闆校快打卡鐘</h1><p>不少公司都有「打卡」制度，但昨日卻有網民踢爆老闆使出「陰濕招」，經常調校打卡機上的時鐘，員工即使準時上下班，亦有可能變成遲到早退，隨時「中招」被扣人工！<br> 網民smallka66在香港討論區中大吐苦水：「成日唔通知就校快校慢打卡鐘，特登等我哋遲到早退扣錢，陰濕卑鄙到死！」據smallka66透露，該公司最高紀錄是在上班時間將打卡鐘校快15分鐘，讓大部份員工變成「遲到」。<br> 網民松sir形容事件：「聞所未聞，簡直係香港奇聞」，但另一網民二呢焚則有類似經驗：「我以前個老細都試過，佢係每一至兩個星期就較快2-3分鐘，唔使兩個月，已經快咗17分鐘。」律師黃國桐表示，員工如有足夠證據，證明老闆在打卡鐘動手腳導致薪金被扣減，應即時向勞工處求助。</p></body></html>