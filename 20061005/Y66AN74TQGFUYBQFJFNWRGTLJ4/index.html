<html><header><meta charset="utf-8"><title>妻兒和睦　啤酒送行<br>關海山安心上路</title></header><body><h1>妻兒和睦　啤酒送行<br>關海山安心上路</h1><p>關海山（蝦叔）的喪禮，昨日在九龍世界殯儀館舉行，遺體隨即移送沙田富山火葬場火化，遺孀曾娣容及眾子女在靈堂內外，均表現和睦。契仔呂良偉、杜琪峯及黃日華等好友扶靈，眾人在靈堂內喝啤酒懷緬蝦叔，蝦嫂瞻仰遺容時痛哭流涕。</p><p>關海山上月11日在廣華醫院逝世，享年82歲，前日蝦叔的遺孀曾娣容及眾子女在九龍世界殯儀館為蝦叔設靈，昨日正式舉行喪禮，眾人一早到靈堂打點，他們有傾有講，相處融洽。<br> 蝦叔契仔呂良偉、徒弟艾威、粵劇好友梁漢威及李龍、黃日華、尹揚明、杜琪峯及羅嘉良負責扶靈，本來吳孟達也在扶靈名單之上，但因其家也有白事，為免相沖才由艾威代替。蝦叔生前好友包括吳孟達、徐小明、汪明荃及胡楓等均到場致祭。喪禮氣氛莊嚴，因蝦叔生前酷愛喝啤酒，故靈堂內有啤酒供應，靈車以黑白絲帶作點綴，簡潔清雅。</p><p>行五體投地大禮</p><p>大殮儀式原定於11時半舉行，卻延遲至12時才進行，由長子嫡孫關俊傑負責提燈，蝦嫂兒子關可為買水，瞻仰遺容時，蝦嫂傷心痛哭，關聰（關海山第二任妻子所生）即上前安慰，他瞻仰父親遺容後，再行五體投地大禮，蝦叔兩名女兒也忍不住淚流滿臉。禮成後蝦叔遺體移送沙田富山火葬場火化，其家人及羅嘉良、呂良偉、尹揚明及艾威同往送蝦叔最後一程，後再到油麻地聯邦大酒樓喝解穢酒。<br> 關聰接受訪問說：「好開心，和和氣氣咁做晒啲嘢，其實我爹哋已經係笑喪，所以我㩒住啲細佬妹同阿哥，又叫媽媽唔好喊，喊都唔好咁大聲。我個信仰係喊會令靈魂唔歸一，冇咁穩。」關聰謂他二十多年前皈依星雲法師，法號「禪道」，他又謂其生母住在澳門，他稍後會帶弟妹前往探望，至於父親的遺產，關聰說：「冇諗呢啲，乜嘢叫遺產？我哋大家都冇提，何必呢？人都唔喺度，我爸爸風光就得。」<br> 蝦嫂則表示搞喪禮過程很辛苦，現在總算鬆一口氣，她又稱蝦叔曾向其子及工人報夢，她謂：「佢叫工人攞水佢飲，又交帶個仔要安葬喺邊，佢冇搵我，可能見我忙。我哋搵到又靚又近嘅地方安葬，有戲服、玉石同煙斗陪葬，等多兩三個星期，領返骨灰就搞掂。」</p><p>胡楓難捨老朋友</p><p>胡楓接受訪問時表示對蝦叔離世甚感不快，他說：「我最後一次見佢喺半年前，最難忘同佢拍《明月千里寄相思》，佢演我個仔，嗰陣大家都後生，佢係個好值得交嘅朋友，我哋都識咗40幾50年。」<br> 黃日華則說：「我拍《過客》時就同蝦叔合作，佢教我好多嘢，好肯照顧新人，你見親佢都實飲住啤酒，佢唔喺度真係演藝界好大損失。」<br> 此外，前晚不少圈中人到殯儀館致祭，包括羅嘉良、杜琪峯、黃日華及呂良偉、李香琴等。大約晚上9時，關海山兒子關聰及關楚鴻（關海山第二任妻子所生）等親屬步出殯儀館門口讓在場記者拍照，其中關聰表示：「我覺得好開心，因為有好多人嚟，證明爸爸成功，多人愛戴，好多謝媽咪（指蝦嫂）搞咗個咁好嘅喪禮，搞得好好。」然後他更和黎漢持豎起拇指直言：「冇得頂，大家最緊要身體健康。」薛家燕離開殯儀館時透露指他們幾兄弟和睦相處。<br> 採訪：魯萍、何永寧　攝影：陳順禎、何永寧</p></body></html>