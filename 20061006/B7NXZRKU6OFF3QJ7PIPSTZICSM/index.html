<html><header><meta charset="utf-8"><title>汪明荃望與肥姐賀牛一</title></header><body><h1>汪明荃望與肥姐賀牛一</h1><p>汪明荃早前接受商台節目錄音訪問，話出年雙喜臨門，佢話：「我出年60歲喇，仲係入行40年，我哋𠵱家申請8月喺紅館開演唱會，但好似話學友攞咗呢個期，咁惟有再入紙申請9月囉！」佢仲話𠵱家仍然留醫嘅肥姐沈殿霞，同埋鄭少秋、姜大偉都係豬年出世，所以佢都好想出年約埋一齊搞生日。</p></body></html>