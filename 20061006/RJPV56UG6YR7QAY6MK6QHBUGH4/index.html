<html><header><meta charset="utf-8"><title>梁漢文扮絲帶飛人　暈！</title></header><body><h1>梁漢文扮絲帶飛人　暈！</h1><p>梁漢文（Edmond）後日起在紅館舉行兩場「梁漢文我愛廚房演唱會」，前晚他在觀塘與樂隊綵排，最擔心屆時要做高難度動作，他說：「到時我要離地十幾呎，雙臂同身體都繞住絲帶，然後轉落地，難度高又危險，冇威吔㖭，之前試過都幾辛苦，因為紮住好痛，轉得犀利又頭暈，我仲有畏高，不過覺得效果幾靚，咪照做囉。」</p><p>買定保險</p><p>Edmond又謂已買定保險，他說：「我驚媽咪睇完第一場，第二場唔肯畀我做，我仲未同女友講㗎。」談到其所屬的金牌唱片全體歌手將缺席《翡翠歌星賀台慶》，問Edmond怕不怕影響《勁歌》總選的得獎機會，他說：「唔擔心，我舊年搞出碟嘅嘢都冇去，好可惜囉。」<br> 採訪、攝影：何永寧</p></body></html>