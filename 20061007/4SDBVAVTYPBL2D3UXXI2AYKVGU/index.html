<html><header><meta charset="utf-8"><title>富貴玩味兼備潮搶黑甲油</title></header><body><h1>富貴玩味兼備潮搶黑甲油</h1><p>黑甲回歸，黑色甲油曾流行一時，可惜一向給人punk感覺多一點。不過今年CHANEL推出BlackSatin指甲油；06年紐約秋冬花生騷，時裝設計師AliceRoi的模特兒清一色全塗黑色甲油，連在後台的她亦塗黑甲配襯，就知黑甲熱爆。唔理你受唔受，總之今季黑甲當道，要襯返工衫？冇問題，加閃石就即時變得高貴，少女版就加閃粉，出街夠yeah！<br><br>記者：馬靜兒　攝影：何家亮<br>Model：Coffee&amp;Yuki<br>示範：Tracy@XinDesire（35204650）　Wardrobe：bread&amp;butter</p><p>畫星玩漸變
</p><p>很多女仔都愛以一身黑、白衫示人，塗黑白色指甲就最襯。Tracy說，只要在黑色甲面上加多一層帶黑色的透明閃粉甲油，即時變了另一花款。不過，也可利用閃粉畫出一些簡單圖案，如米字星、漸變色，或以閃粉畫法式甲。因為只用黑和銀兩種色，即使10隻手指畫晒，都唔會覺得太花。</p><p>踏上星途</p><p>邊個撐？</p><p>《ELLE》亦大談，連CHANEL設計師都要跟住黑色指甲的潮流。</p><p>斯文靠閃石
</p><p>你可能會認為OL返工嗰陣，大多會塗粉色甲油或做gel甲，斯斯文文，而黑色指甲屬型和yeah多啲，唔多襯返工衫喎！錯！襯唔襯視乎你點配搭，跟時裝一樣，美甲師Tracy說，只要加上閃石，黑甲就即時變得高貴，襯邊種色嘅返工衫都得。當然，選兩、三隻指甲黐石就足夠，去party或者有function時，做晒10隻手指就搶眼好多。</p><p>黐石之路</p><p>*Tips
</p><p>1.避免黑甲搽出嚟感覺很punk，指甲不要留得太長，而且要剪甲邊死皮，否則有礙觀瞻。<br> 2.想閃石黐得穩固啲，砌好閃石後可再掃多一層面油。</p><p>網上雙倍價
</p><p>今季流行黑色指甲，CHANEL甫一推出黑色甲油，很快就斷貨，連一向有出黑色甲油的ANNASUI也經常出現斷貨。香港人可能因為心急，等唔切返貨，在eBay竟然有人以美金$39bid1支原價港幣$140的指甲油，雙倍價錢都唔止喎！不過，近來好似有新貨返，大家可以唔使捱貴嘢啦！不過，化妝師說，要買趁早，因為經常斷貨㗎！</p><p>甲油推介</p><p>Shoplists：<br> SKINFOOD（28349121）<br> M.A.C（25919833）<br> ANNASUI（35807091）<br> MISSHA（25739320）<br> OPI（35204650）<br> 卓悅（29722088）</p></body></html>