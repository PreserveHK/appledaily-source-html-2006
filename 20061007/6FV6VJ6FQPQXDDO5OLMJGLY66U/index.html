<html><header><meta charset="utf-8"><title>周末筍盤：現代經理車低價出售$143,000出豪四驅</title></header><body><h1>周末筍盤：現代經理車低價出售$143,000出豪四驅</h1><p>同人逼完睇月光，今日唔想再同人逼，提議最佳周日節目就係……睇二手車，就講現代汽車展銷，所有經理車將以二手價出售，都係嗰句，經理車勝在性能無咩唔妥、保養夠新淨，里數又唔會多，好似今次咁，七人車、房車、四驅車咩Type都有，最平十萬頭已經有交易，隨時執到架抵玩嘅車返屋企都唔定。<br>記者：黃婉冰</p><p>Tucson2.0抵玩優皮四驅</p><p>平平哋搵架四驅，不妨諗諗Tucson2.0，牌費到07年2月，頂架、天窗、合金軨，咪數6,000km，呢架啱晒。<br> 出廠年份：2005<br> 當年車價：$160,805<br> 二手叫價：$143,000</p><p>Sonata2.0里數最少牌費長</p><p>新又平，仲要咪數少牌費長，呢架Sonata2.0合乎晒以上要求，只行3,017km，牌費到出年6月，13萬一架房車，幾化算。<br> 出廠年份：2006<br> 當年車價：$129,000<br> 二手叫價：$149,000</p><p>TG3.3最齊料斯文車</p><p>較少有的TG3.3，有感應Xenon燈、感應水撥、雙恒溫冷氣、記憶皮椅、天窗、電尾簾，只行8,934km，啱晒上班族。<br> 出廠年份：2005<br> 當年車價：$278,000<br> 二手叫價：$238,000</p><p>Trajet2.7七人車勁減$99,000</p><p>心水推介係Trajet，2,700c.c.<br> 唔怕無力水，天窗、皮座、恒溫冷氣、頂架，Walk-through車廂，十零萬就可以坐晒全家。<br> 出廠年份：2003<br> 當年車價：$219,000<br> 二手叫價：$120,000</p><p>現代優質經理車展銷<br> 日期：今日起至10月8日<br> 時間：10:00am-6:00pm<br> 地點：九龍青山道495號誠信工業大廈地下現代汽車維修中心<br> 查詢：31053828</p></body></html>