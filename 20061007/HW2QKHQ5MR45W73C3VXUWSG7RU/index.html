<html><header><meta charset="utf-8"><title>Europe：睇意大利風土人情</title></header><body><h1>Europe：睇意大利風土人情</h1><p>想了解一個地方，親身去當然好，不過有時未必可以深入了解當地民生狀況。一向以探索地球每個角落為主嘅DiscoveryChannel就有個新節目叫《人文地圖》，走訪30個國家，透過訪問當地人揭示每個國家嘅生活。好似禮拜日播出嘅《人文地圖：意大利》，就透過訪問漁民、練馬師、船伕等去將意大利嘅風土人情同文化逐一探索。《人文地圖》每個星期日晚上九點在亞太區嘅DiscoveryChannel播出。</p><p>布拉格文華東方開幕優惠</p><p>九月份文華東方再起風雲絕對正確，除咗因為布拉格嘅酒店開張之外，香港嘅文華亦重新開幕，城中唔少人都爭住入去住番晚。今個月文華東方更加推出「SeasonalChoices」嘅優惠計劃，計劃有豪華住宿同日餐，而且兩個人去，都係單人價，仲可以延遲退房，同埋免費為12歲以下嘅兒童加床。呢個全新嘅「SeasonalChoices」優惠仲係全球嘅文華酒店都適用。<br> 查詢：www.mandarinoriental.com</p><p>甘泉全機千元飛歐洲</p><p>甘泉航空推出1千蚊飛英國，吸引到唔少人去訂機票，為咗慶祝第一個月嘅首航，𠵱家仲推出全機所有經濟客位及商務客位特價優惠。新嘅「全年熱賣價」優惠由10月25日開始至11月30日，期間所有單程經濟客位都係1千蚊。要訂機票就要由即日開始訂，優惠期直至10月15日。想直飛英國睇英超，就要快啲訂飛喇!<br> 網頁:www.oasishongkong.com</p><p>Asia<br>JamieOliver澳洲再開15</p><p>英國靚仔廚神02年喺老家開第一間Fifteen，目的就係為一班後生仔提供工作機會。事隔4年，Jamie喺澳洲墨爾本開的第二間分店正式開張，有興趣的可以上網book枱，又或者打長途電話過去都得，聽講𠵱家book要等到出年，要訂枱真係要快。<br> 地址：115CollinsStreet,Melbourne,Australia<br> 電話：（64）1300-799415<br> 網頁：www.fifteenmelbourne.com.au</p><p>$1,549遊三亞曬個夠</p><p>香港天氣開始轉涼，雖然仲有20幾度，不過沙灘成日掛紅旗，浪大風又大，無得游水無得曬。仲想曬？仲想游？唔緊要，可以去三亞曬餐飽，千六蚊都唔使就可以曬足4日，肯定可以變個黑人返香港。除了可以去沙灘，怕悶仲可以去貝殼館、蝴蝶谷同亞龍灣中心廣場，去吓shopping睇吓貝殼又一日。<br> 查詢：21088111（康泰旅遊）</p><p>新加坡10月3節慶連環上</p><p>今年的10月期間，新加坡的印度人、馬拉人及華人會全部聚集埋一齊，共同慶祝屠妖節、開齋節、中秋節這三大節日。其中10月9日的蹈火節（Theemidhi）是整個屠妖節的重頭戲，亦係3個節日中最有特色的。到時一定要去小印度體驗印度教徒赤腳踏過炭火堆，以表示贖罪及懺悔嘅情況。另外，由即日至10月25日登上新加坡旅遊局網站，在旅遊Blog中分享暢遊新加坡的趣事，仲有機會得到香港至新加坡來回機票一張。<br> 新加坡旅遊局網站：www.visitsingapore.com/hk</p><p>America&amp;Africa<br>大峽谷空中結良緣</p><p>為求一個一生難忘的婚禮，有唔少人專程到美國拉斯維加斯結婚，從傳統步入教堂，到請來再世貓王載歌載舞證婚都有。不過，如果想要一個真正天馬「行空」的婚禮，從拉斯維加斯出發，花兩個半小時的車程到大峽谷絕對係物超所值。被喻為「廿一世紀世界奇觀」的Skywalk空中玻璃走廊，將於2007年1月起開放，自問膽識過人的情侶不妨試試喺空中舉行婚禮。空中走廊位處大峽谷懸崖之上，360度環抱雄偉峽谷，在上面行婚禮，肯定一世難忘。<br> 查詢：www.destinationgrandacanyon.com</p><p>入住紐約全新山中別墅</p><p>今個冬天去NewYork玩，少不免去睇雪踩冰。要數又大又最多房嘅梗係位於NewPaltz嘅MohonkMountainHouse。呢間紐約嘅新木屋resort，主打擁有全NewYork最多燒木房間，坐喺暖笠笠嘅火爐邊睇吓書，又或者飲杯咖啡同樣好歎好舒服。唔單止可以有間舒服房間，12月3日至21日仲有特別優惠，132美元就可以住一晚，而且包一個4個course嘅晚餐。<br> 查詢：www.mohonk.com</p><p>開普敦電影節開鑼</p><p>南非電影《Tsotsi》（港譯：《真心無淚》）喺上屆奧斯卡頒獎禮大放異彩，令全世界都對非洲電影另眼相看。想知道多啲有關非洲電影的種種，下個月南非開普敦將會舉辦的世界電影節就不能錯過。今年嘅電影節會喺11月14日-21日舉行，一共會放映過百部來自非洲、亞洲、南美洲同澳洲嘅電影，所以愛電影嘅就要早啲上網訂飛。<br> 查詢：www.sithengi.co.za</p></body></html>