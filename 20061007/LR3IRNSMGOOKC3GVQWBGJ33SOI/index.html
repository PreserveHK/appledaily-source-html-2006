<html><header><meta charset="utf-8"><title>KeymanShow：飛黃騰達　邊個負責 - 馬啟仁</title></header><body><h1>KeymanShow：飛黃騰達　邊個負責 - 馬啟仁</h1><p>美國片集《飛黃騰達》不嬲好睇，每集一個鐘戰程峯迴路轉，起承轉合猶如一場波般吸引；而這個真人騷又比足球賽多了一份人性黑暗，睇波，原來都幾健康。<br> 話說每集話事人杜林普（DonaldTrump）都會委派兩隊一個任務，可能是賣橙汁，可能是創作廣告歌，古靈精怪。<br> 兩隊分別以個人強項去應付各項難關，當中分工以隊長（ProjectLeader）最重要，皆因他或她是球隊靈魂，由分工到策略，即足球隊打「4-4-2」或「3-5-2」，誰守龍門誰打前鋒均由隊長話事。結果呢，輸贏都好，隊長自然承擔更多榮譽或懲罰。</p><p>輸贏領隊負責</p><p>一場波的輸贏，從來不是一人責任，但《飛黃騰達》每集的負方，都要淘汰一員；全集戲肉就是負方隊員勾心鬥角，互相數落對方的不足，直到一句「U'refired」才完結。<br> 球場上輕鬆多了，輸波要負責，球員從來冇事，領隊總會自己執包袱走人，不會厚顏無恥地辯駁一番，走得似番個男人。<br> 馬啓仁<br> 愈講愈有味道，卻堅持「槌仔」先係正路。</p></body></html>