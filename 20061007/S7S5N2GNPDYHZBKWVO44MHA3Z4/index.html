<html><header><meta charset="utf-8"><title>容祖兒齋唱冇得食</title></header><body><h1>容祖兒齋唱冇得食</h1><p>容祖兒（Joey）前晚去到大埔，為某大型樓盤舉行嘅中秋晚會擔任表演嘉賓，現場仲有燒烤食品，香氣撲鼻，Joey笑言聞到都口水直流，但因為要唱歌，惟有忍口。問佢中秋節點過？佢就話要留喺香港拍劇，又要灌錄新歌，所以只可以抽少少時間返屋企食飯團圓。為咗錄歌，Joey被迫戒口，唔敢食月餅，認真大犧牲。</p></body></html>