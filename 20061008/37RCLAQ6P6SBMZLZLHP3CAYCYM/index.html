<html><header><meta charset="utf-8"><title>許慧欣尷尬食喜餅</title></header><body><h1>許慧欣尷尬食喜餅</h1><p>聽講台灣歌手許慧欣最近同緋聞男友小刀揀結婚用嘅「元祖喜餅」，於是傳出佢喺年底結婚嘅消息。噚日許慧欣喺台北舉行簽唱會，對於披嫁衣傳聞，佢猛話同小刀只係好朋友，冇打算結婚，點知佢嘅師妹Alicia竟然攞住「元祖」雪餅上台揶揄佢，搞到佢好尷尬。本來否認結婚係好普通嘅事，但許慧欣呢頭否認，佢公司嗰頭又想攞單嘢嚟炒作新聞，都幾搞笑。</p></body></html>