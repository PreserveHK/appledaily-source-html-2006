<html><header><meta charset="utf-8"><title>球愛妍情：睇波都係群體活動 - WENDY</title></header><body><h1>球愛妍情：睇波都係群體活動 - WENDY</h1><p>踢波係群體活動，其實睇波都係，相信好多球迷都鍾意同一大班朋友一齊睇波，一場精采嘅大戰，如果要自己孤伶伶一個喺屋企睇，邊有氣氛㗎？我自己都係鍾意熱鬧嘅感覺，同班朋友一齊睇波，見到有球員踢得差，成班一齊鬧佢，又或者一齊為投注咗嗰隊打氣！</p><p>有傾有講冇悶場</p><p>其實平時做緊直播都有呢種感覺，幾個主持講一場波，唔會有悶場，亦唔會有扮專業嘅感覺；同埋我哋都有少少哋投注自己鍾意嗰隊，所以講起波嚟特別肉緊，仲有家庭觀眾一齊傾一齊睇，感覺真係好熱鬧。<br> 我哋球彩台仲會邀請觀眾一齊參加《睇波大聯民》現場睇波，真係好過癮，估唔到觀眾嘅反應都好熱烈，幾百個觀眾一齊喺大型商場同我哋一齊嗌、一齊玩遊戲、一齊睇波，咁樣做直播比平日困喺錄影廠更加開心，做呢類型嘅戶外直播又可以考吓自己做主持嘅執生技巧。嚟緊球彩台都會多啲舉辦呢類型嘅睇波活動，希望有一日我哋嘅《睇波大聯民》可以去紅館開啦！<br> WENDY<br> 由歐國盃EuroBabes，變身球彩台受歡迎主持。</p></body></html>