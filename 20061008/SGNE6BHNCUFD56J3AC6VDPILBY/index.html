<html><header><meta charset="utf-8"><title>黃子華遭女狂迷捽面珠</title></header><body><h1>黃子華遭女狂迷捽面珠</h1><p>繼官恩娜日前遭男狂迷強吻後，黃子華與應采兒昨日到西九龍中心出席電影《情意拳拳》宣傳活動時，大會安排一眾演員與現場觀眾猜枚，其中一名自稱是子華fans的中年女士，一上台即情不自禁直呼子華為honey，又主動表示自己是單親媽媽，並興奮地攬着子華面貼面，至於被男fans搭膊合照的應采兒，則表現得十分尷尬。</p><p>「fans對佢有幻想」</p><p>事後子華指該名女fans只是表現熱情，他說：「我哋男性冇乜所謂嘅，不過同強吻官恩娜嗰個男fans就唔同喇，佢究竟知唔知眾目睽睽之下咁做會俾人拉㗎？」<br> 至於遭男fans搭膊頭的應采兒，則認為強吻非常不合衞生，但言詞間卻暗寸平日經常以性感打扮示人的官恩娜。應采兒說：「好多病都係咁傳染嘅，不過官恩娜都好成功吖，平時見佢都着得好sexy，啲fans對佢存有幻想咪忍唔住囉！」<br> 採訪：卓美娟<br> 攝影：林德雄</p></body></html>