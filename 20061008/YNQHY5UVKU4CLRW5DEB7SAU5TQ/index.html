<html><header><meta charset="utf-8"><title>MCMong新碟熱爆網</title></header><body><h1>MCMong新碟熱爆網</h1><p>其貌不揚嘅韓國男歌手MCMong（圖）喺當地非常受歡迎，啱啱喺上月底推出全新大碟嘅佢，歌曲《IceCream》同《寫給你的信part2》就同時上咗各音樂網站熱門歌曲嘅前五名，其中同日本組合m-flo前成員Lisa合作嘅《寫》歌，更成當地網上日誌Cyworld嘅背景音樂下載冠軍。查實大碟仲搵咗IVY、朴孝信等歌手合作，𠵱家有咁好成績，當然飲得杯落啦。
</p></body></html>