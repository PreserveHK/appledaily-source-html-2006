<html><header><meta charset="utf-8"><title>克勤有錢冇獎賣口乖冧無綫</title></header><body><h1>克勤有錢冇獎賣口乖冧無綫</h1><p>無綫契仔李克勤早前因往上海出席一個商業活動，缺席無綫《勁歌金曲優秀選第二回》，最終其歌曲《我著十號》未能入選，前晚克勤出席無綫直播節目表示總選定會出席，還說：「唔可以將世界盃TVB主題曲帶入總選，覺得唔好意思。」勁賣口乖。</p><p>李克勤、許志安及古巨基等前晚在將軍澳電視城出席《獅子會新生命工程籌款夜》節目現場直播。早前有指李克勤將於10月跟拍拖多年的盧淑儀結婚，前晚他拒談此事，當追問他婚期時還開玩笑說：「聽日囉。」</p><p>冇兩全其美</p><p>克勤早前因缺席《勁歌金曲優秀選第二回》，致世界盃主題曲《我著十號》落選，對於缺席就沒獎的準則，克勤說：「我唔識點計分，可能個結果係我唔夠高分，我選擇去上海。」他又稱上海是商業演出，一早已度期，問他是否寧願搵錢也不出席頒獎禮，克勤即否認說：「唔係，係要按先後次序去分，個job一早接咗，世界上冇兩全其美。」<br> 不過克勤揚言《勁歌》總選必定出席，他還非常忠心地說：「唔可以將世界盃TVB主題曲帶入總選，覺得唔好意思。」<br> 此外，今年台慶主持亮燈的歌星為容祖兒及古巨基，前幾年克勤都有份擔任亮燈嘉賓，問他是否失寵，克勤解釋說：「唔係一定要係我，阿Sir（邵逸夫）就一定要。」<br> 另外，許志安有份主演的劇集《肥田囍事》的宣傳片段被指歧視肥人，安仔前晚回應說：「曾生（無綫外事部助理總監曾醒明）都回應過，其實係開頭歧視，之後會慢慢鍾意，帶出嘅訊息係正面嘅。」<br> 採訪：楊潔雯　攝影：林德雄</p></body></html>