<html><header><meta charset="utf-8"><title>Theresa、Miki防避口罩男</title></header><body><h1>Theresa、Miki防避口罩男</h1><p>楊愛瑾（Miki）、傅穎（Theresa）和吳京昨日在大埔超級城宣傳電影《黑拳》，有鑑於官恩娜（Ella）日前被上台玩遊戲的男觀眾強吻，故此Miki和Theresa均提高警覺，她們玩遊戲時盡量安排女fans上台，當中僅得一名男fans。</p><p>「一定會反擊」</p><p>Miki和Theresa異口同聲表示出席公開場合，與fans近距離接觸時會有戒心，Theresa說：「惟有盡量唔同fans太過close，一定會有啲避忌，呢排都要減少呢啲活動，如果真係遇到俾fans攬，我一定會反擊，仲有見到戴口罩同戴帽嘅男仔就要特別小心。」<br> Miki又說：「睇到新聞都幾驚，若我發生咁嘅事，真係唔知點算。我都識得Ella，諗過send短訊慰問佢，但又驚打擾佢，所以最後冇做。」<br> 採訪：魯萍<br> 攝影：陳順禎&#13;</p></body></html>