<html><header><meta charset="utf-8"><title>睇死蘇格蘭「斷纜」<br></title></header><body><h1>睇死蘇格蘭「斷纜」<br></h1><p>烏克蘭都算勁旅？當然，話晒係今屆世界盃8強之一。表面上隊波近期好似跟隨車路士前鋒舒夫真高一齊跌watt，實情係後防有問題，進攻仍然有番咁上下，單係睇前日對意大利，控球時間及實際埋門威脅都多過對手，就證明威力猶在。「軍刀」因為發高燒錯過上仗對意大利場波，斷估事隔多日咩燒都退晒，可以復出領軍，對攻力同士氣都有幫助。</p><p>「軍刀」復出振士氣
</p><p>前日英倫三島球隊以蘇格蘭最威，計近況比烏克蘭更似一支強隊。話雖如此，蘇格蘭條防線由戴利、派士利、格拉咸阿歷山大同埋華亞幾件老兵鎮守，個個都三張過外，禮拜三出征基輔，都咪話唔牙煙。打死都唔信蘇格蘭仲唔「斷纜」！</p><p>周三賽程<br>烏克蘭VS蘇格蘭</p><p>開賽時間：香港時間周四1:00am<br> 直播：/</p></body></html>