<html><header><meta charset="utf-8"><title>周麗淇唱好萬聖節籌款</title></header><body><h1>周麗淇唱好萬聖節籌款</h1><p>為咗配合今個月尾嘅萬聖節，海港城同心晴行動合作製作咗一首萬聖節主題曲《FlyingPumpkin＠海港城》，仲請埋歌手周麗淇同一班小朋友齊齊生鬼演繹。今次係周麗淇第一次錄英文歌，首歌將會收錄喺CD，售價為30蚊，所得款項會作為慈善用途，為心晴行動籌款。</p></body></html>