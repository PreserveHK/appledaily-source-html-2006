<html><header><meta charset="utf-8"><title>求驗客手記：「老馬」有火狂轟鄉里</title></header><body><h1>求驗客手記：「老馬」有火狂轟鄉里</h1><p>唔知點解，啲球王級名將年紀大咗總係語不驚人誓不休，烏鴉嘴比利已係一絕，同佢齊名嘅馬勒當拿更周不時向人發炮，好似近日就彈阿根廷足總似黑手黨，又踢爆阿根廷現任國家隊教練巴斯利有酗酒陋習。唔止咁，佢連以前自己成日讚嘅列基美都唔放過，話對方冇鬥心，果然係「老馬」有火囉。</p></body></html>