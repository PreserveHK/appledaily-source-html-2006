<html><header><meta charset="utf-8"><title>羅素街舖名牌換名牌</title></header><body><h1>羅素街舖名牌換名牌</h1><p>零售市道喺本地消費支持下繼續向好，令商舖交投好活躍，市場消息話，英皇集團持有嘅銅鑼灣羅素街8號地下3及5號舖，2800呎，剛以每月75萬租出，計落呎租268蚊，新租客係由藝人蔡少芬任代言人嘅時裝品牌Moiselle。個舖上手租客係EMPORIOARMANI。<br> 市場消息又指，中環中保集團大廈6800呎地庫及1294呎地下，以3900萬易手。<br> 中原余錦良透露，佐敦吳松街122至124號利際商業大廈地舖，約1556方呎，剛以1570萬賣咗畀投資者，舖位現月租4.9萬，回報約3.7厘。<br> 香港置業潘榮德報料，九龍城侯王道6至10號地下1同2號舖連閣樓，2630呎及閣樓1000呎，以1200萬摸出，兩舖現月收租3.2萬，回報3.2厘。</p></body></html>