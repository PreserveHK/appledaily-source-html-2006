<html><header><meta charset="utf-8"><title>禁煙8年機舖仍似煙城</title></header><body><h1>禁煙8年機舖仍似煙城</h1><p>燈光昏暗、音樂狂轟的遊戲機中心八年前已被法例納入禁煙範圍，但時至今日依然可見煙民邊打機邊吞雲吐霧，當中尤以舊式的「平價機舖」情況最嚴重。網上Uwants討論區近月有網民發起題為「平機鋪（舖）＝煙城？」投票，結果八成網民表示贊成。<br> 其中@NANA@表示：「次次我入親機舖出番嚟個個都以為我係狂煲煙嗰種人=="」；leo34hk更稱：「基本上都冇禁煙，最憎係啲人將支煙放喺部機嗰度，整到放錢嗰個位好dirty（污糟）。」</p><p>「啲客人多蝦人小」</p><p>政府1998年7月1日起把遊戲機中心納入禁煙範圍，但至今機舖吸煙情況依然嚴重，記者到旺角區多間機舖，均發現有機迷「煲煙」，有坐在收銀處的機舖職員更「煲埋一份」。<br> 持牌遊戲機商會主席林國棟承認，現時規模較細的機舖執行禁煙措施時存在困難：「啲客都會人多蝦人小，佢哋一班人落嚟，細舖得一兩個職員，叫佢哋唔好食煙，佢哋唔會聽。」<br> 他強調商會支持立法禁煙，確保職員和顧客健康，但建議由政府負責嚴打，「最好好似捉垃圾蟲咁發告票罰款，咁做肯定會有效好多。」</p></body></html>