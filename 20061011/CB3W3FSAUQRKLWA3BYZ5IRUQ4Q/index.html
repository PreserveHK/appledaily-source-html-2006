<html><header><meta charset="utf-8"><title>禁煙條例迫到埋身　娛樂飲食業齊迎戰<br>清新K場吸家庭客</title></header><body><h1>禁煙條例迫到埋身　娛樂飲食業齊迎戰<br>清新K場吸家庭客</h1><p>【禁煙條例專題（二之二）】「非吸煙區吖，唔該！」還有兩個多月，這句說話將在卡拉OK、酒樓及咖啡店變成絕響，禁煙條例實施後，愛清新空氣的巿民成為大贏家，一直與政府奮戰，爭取押後或擱置立法的娛樂及飲食業界卻沒有因此氣餒，有卡拉OK接連出招迎戰，連鎖茶餐廳亦先一步全面禁煙，希望可以開拓健康人士巿場。記者：張嘉雯林浚川<br></p><p>身兼飲食娛樂禁煙條例關注組召集人的加州紅董事總經理駱國安，曾聯同業界全力反抗禁煙條例，示威、遊行、當街食煙「晒馬」，始終擋不過大勢，2007年1月1日，駱沒有視為大限，「我哋覺得推行太快，缺乏配套，但我哋已經完全有心理準備，惟有迎接佢。」<br> 根據該店去年初的一項調查，晚上有超過七成客人吸煙，而晚間客人的消費力又相對較高，加上酒吧及夜總會仍未禁煙，預料條例實施後，生意會大受影響，「啲人可以返內地玩，我哋預咗頭三、四個月，兩至三成生意受影響。」</p><p>8時營業家長光顧</p><p>對他而言，目前最大的挑戰是扭轉卡拉OK的形象，開拓新巿場。去年九月開始，該店把三分一房間劃為無煙房間，再逐步將比例增至一半，「平日無煙房供不應求，周末就有壓力，啲人通常要吸煙房。」<br> 今年初，加州紅將部份新界區分店提前在早上8時營業，吸引接送學生上學的家長消遣，下午提供場地供社團組織舉辦活動，開拓粵曲巿場，又推出優惠吸引家庭客，還有親子工作坊、LadiesNight、塔羅牌占卜等活動，反應良好，稍後又會推出按摩椅、閱讀區等不同的服務。<br> 駱國安指，吸煙環境的冷氣維修保養費用極高，房間又要使用特別的物料，故禁煙事實上可以減低投資成本，方便員工清潔，減輕工作量，「燒爛」梳化的情況可望減少。<br> 除了新界店外，各分店已陸續翻新，更改冷氣系統，清走牆身的煙味。11月，集團又會在黃埔及葵芳開設兩個新場地，務求吸引年輕客人，又會舉行無煙食肆口號創作大賽、無煙卡拉OK大賽等，以提升顧客健康意識。<br> 員工方面，駱國安去年三月份開始邀請控煙辦舉行講座，三個月後禁止員工在有客人的地方吸煙，去年9月更全面禁止員工在工作時間內吸煙，否則要接受紀律處分，「我哋𠵱家見工嘅時候都會講明係唔可以食煙。」&#13;</p><p>新派茶餐廳逐步禁煙</p><p>走高級新派茶餐廳路線的太興燒味餐廳營運總監何小鋒卻認為，禁煙一樣可以「吸客」：「呢個係大勢所趨，我哋相信生意唔會受影響。」原來太興一年多前逐步禁煙，尖東新文華中心太興分店實施全面禁煙後生意一度急跌八成，最近才反彈至比禁煙前增加兩成。「當時啲食煙客走晒，要等一段時間至換過一批唔食煙嘅客。」何小鋒解釋，經過生意由一落千丈變成谷底反彈，太興所有新店開張時便全場禁煙。</p></body></html>