<html><header><meta charset="utf-8"><title>網友懷念日本Vodafone</title></header><body><h1>網友懷念日本Vodafone</h1><p>講起VodafoneKK宣布要退出日本市場呢件事，查實喺大半年前已經發生咗。但對於民族意識極強嘅日本人嚟講，如果有得揀，佢哋當然想搵番「自己人」（Softbank老闆孫正義）嚟話事！但係，唔少香港機民就唔係咁諗，佢哋唔單只喊晒口話唔捨得，最近仲有Blog友貼出多張VodafoneKK嘅專賣店靚相，實行懷舊一番！查實香港機民對佢情意結有幾深，幾乎係人都知，自從2003年全面收購咗J-Phone之後，VodafoneKK就開始被香港玩家留意，過兩年後再推出雙制式（WCDMA/GSM）手機，好似802SE、902SH以及903SH嗰陣，VodafoneKK可謂達成咗香港機民玩日本手機呢個多年夢想！<br>難怪Blog友喺網上講到「好唔捨得」、又「Seeyounexttime」咁啦，如果換咗發生喺香港，唔知又有冇呢份感情呢！<br>記者：陳國輝</p></body></html>