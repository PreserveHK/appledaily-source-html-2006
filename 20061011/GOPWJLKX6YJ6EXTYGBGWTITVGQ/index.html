<html><header><meta charset="utf-8"><title>$100免簽約　3.5G火速平民化</title></header><body><h1>$100免簽約　3.5G火速平民化</h1><p>成日話3.5G淨係得個噏字，今次終於有一大實物俾大家親身玩！9月底數記推出Flexi之外，喺上個禮拜CSL亦參戰，推出一系列3.5G產品，包括有內置HSDPA嘅Dell手提電腦、數據卡，甚至公布埋全港第一款3.5G手機Dopod838Pro。呢邊廂C記狂谷Accessories，另一邊廂數記則以平價作招徠，各施各法，當遲吓3仔再出埋有關服務後，相信廝殺情況更慘烈！</p><p>最低消費$100即享50MB</p><p>其實，兩家網絡商邊間上網質素好啲，的確好難講；但佢哋所推出嘅HSDPA速度已可達到3.6Mbps，而非啱啱推出嗰陣嘅1.8Mbps，足足快一倍咁多！值得留意係，以前用手機上網一般比較昂貴，唔係人人玩得起，但今次出推嘅3.5G服務就有啲唔同，例如數記就益街坊，推出$100最低消費，呢個Plan除咗包括50Mbps數據傳輸容量，最抵仲係唔使簽約。假如初哥想體驗吓HSDPA嘅上網速度，𠵱家係時候喇！<br> 記者：陳國輝</p></body></html>