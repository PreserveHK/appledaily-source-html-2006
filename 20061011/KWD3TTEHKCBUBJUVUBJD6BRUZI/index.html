<html><header><meta charset="utf-8"><title>鄭中基左擁右抱度三圍<br>Theresa勁寸：叫阿Sa備案</title></header><body><h1>鄭中基左擁右抱度三圍<br>Theresa勁寸：叫阿Sa備案</h1><p>鄭中基、毛舜筠、傅穎（Theresa）和應采兒前晚出席電影《三分鐘先生》煞科宴，三女即場示範廚藝，鄭中基則為Theresa及應采兒量度三圍，Theresa更自爆在片中色誘鄭中基，叮囑他向蔡卓妍（阿Sa）備案。</p><p>由陳嘉上導演，鄭中基、應采兒及毛舜筠和傅穎主演的電影《三分鐘先生》，前晚在尖沙嘴舉行煞科宴，電影公司安排一眾女角現場作《美女廚房》式大比拼，限時三分鐘煮出佳餚，應采兒負責煎釀三寶，毛舜筠示範三色炒蛋，傅穎則表演炒三絲。最後由媽媽級的毛舜筠大熱勝出。</p><p>拒錫鄭中基</p><p>烹飪比賽後鄭中基為三位女角量度三圍，結果量出應采兒上圍35吋，腰圍24吋，下圍35吋；Theresa腰圍22.5吋，下圍35吋，至於上圍，她自稱只有19吋。毛舜筠則不肯讓鄭中基量度，只說自己三圍是36、22.5、36，即時引得全場大笑。<br> Theresa自言片中有場戲講她喝醉後要挑逗鄭中基，她笑說：「嗰時我真係有飲酒，我着住條吊帶睡裙瞓喺佢度，我動作大到連打底褲都見到。導演本來要我錫佢，不過我唔想，所以冇錫到，今次都算係從影以嚟最激嘅一次。」問她可擔心鄭中基女友阿Sa呷醋，Theresa直言：「唔驚。」再問她可有跟緋聞男友Neal備案，她即說：「唔使啦，叫阿Sa備案啦。」&#13;</p><p>腸胃頻出事</p><p>此外，有指鄭中基拍《三》片時經常失場，他解釋：「因為拍呢部戲時，同時拍緊《美女廚房》，所以成日腸胃炎，半夜肚痛。」<br> 毛舜筠透露稍後會跟人氣急升的周中師傅替無綫主持美食節目，她說：「節目以教人煮餸同買餸為主，我都想請鄭中基到時嚟煮嘢食，因為佢成日彈人哋，都想睇吓佢煮嘢食有幾叻。」<br> 採訪：魯萍<br> 攝影：陳順禎</p></body></html>