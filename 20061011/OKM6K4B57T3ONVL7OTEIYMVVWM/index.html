<html><header><meta charset="utf-8"><title>車人合一：前中後送風唔怕熱　最啱DOGSSIT</title></header><body><h1>車人合一：前中後送風唔怕熱　最啱DOGSSIT</h1><p>7人車除可作為返學、家庭車之外，近年亦受寵物主人們追捧，因為空間夠大，座位又夠多，最啱假日載埋一家大細仲有屋企成棚狗狗，一齊去郊遊聯誼方便到極。想幫屋企隻狗仔揀架心水車？好簡單，因為狗仔最怕熱，而且又要有足夠活動空間，所以首要條件係座位要夠闊落、冷氣要夠勁，就好似三菱07年新版Grandis咁，前中後排設有多個獨立冷氣風口，成架車可以涼盡每一個角落，就連一班狗仔試坐過都話爽，仲唔捨得落車㖭！<br>記者：陸伊琳<br>攝影：何家亮<br>模特兒：Burger、OralB、MoMo、Danielle</p><p>新車逐Part睇</p><p>坐車習慣：由於主人的寵愛，坐親車必定要坐第一排，一來可以陪主人揸車，二來可以睇到多啲風景。<br> Burger5歲（女）<br> 品種：積羅素<br> 坐車年資：4年半</p><p>坐車習慣：好鍾意遊車河，可惜好易暈車浪，嚴重到會嘔，所以上車必備嘔吐袋。<br> OralB2歲（男）<br> 品種：查理斯王騎士犬<br> 坐車年資：1年半</p><p>坐車習慣：逢車都上，熱愛程度無論貨車、的士、陌生人的車，一開門即跳上去。<br> Danielle4歲半（女）<br> 品種：牧羊犬<br> 坐車年資：4年</p><p>坐車習慣：周圍跳，周圍玩，無時停。<br> MoMo5個月（男）<br> 品種：玩具貴婦<br> 坐車年資：2個月</p><p>8個出風口位位有得涼</p><p>Grandis既是一部十項全能的家庭多用途車，設備完善兼大眾化，就連狗仔的心都俘虜埋。新版Grandis外觀很明顯改變了不少，鬼面罩和前泵採用全新設計，令新車看來既穩重亦增添一份型仔感覺。至於車廂也有所轉變，如以往用上仿金屬的裝飾，現已換上桃木裝飾，感覺比上一代更豪華，更切合家庭口味。此外，廠方更將原來的後排冷氣系統，由傳統的推桿控制式改為電腦恒溫操作，唔使人手調校都可以令車廂溫度傳送平均，前中後排都有獨立的冷氣風口，狗仔無論坐到邊都涼到冷氣，夏天熱辣辣都唔怕熱親，舒服晒。</p><p>狗狗試車記</p><p>三菱GrandisSport-X規格</p><p>引擎：2,378c.c.直四MIVEC<br> 馬力：165ps/6,000rpm<br> 扭力：22.1kgm/4,000rpm<br> 傳動：四前速自動波，前驅<br> 售價：$208,888<br> 查詢：25200636（環宇汽車）</p></body></html>