<html><header><meta charset="utf-8"><title>德望學校打氣夠齊心</title></header><body><h1>德望學校打氣夠齊心</h1><p>要幫參賽嘅同學打氣，啦啦隊最緊要梗係人多勢眾啦。女校當中，最落力就要數德望學校；佢哋嘅啦啦隊望埋去無60都有50人，每人拎住兩個自製「打氣樽」，節奏錯落有致。最緊要喺佢哋嗌口號時笑笑口，幾咁親切呀！</p></body></html>