<html><header><meta charset="utf-8"><title>煮三江菜　要鮮入為煮</title></header><body><h1>煮三江菜　要鮮入為煮</h1><p>所謂靠山吃山，住近江河嘅就靠食水。其中客家、順德同三水分別位於東、西及北江，當地人經常就地取材，用雞、鴨、魚等食材入饌。屈師傅提醒大家：「煮三江菜嘅材料一定要新鮮；燜魚前要上粉用滾油炸先可以保持鮮味！」<br>記者：劉慕霞<br>攝影：何家亮<br>示範：九龍維景酒店中餐廳「唐宮」屈炳森總廚（27611711）</p><p>白玉穿翡翠</p><p>順德（西江）<br> 價錢：$30/4人<br> 需時︰30分鐘</p><p>材料：鯪魚肉8両、大芥菜1/2斤、火腿茸3両、菜心4両、生粉2湯匙、鹽1茶匙、糖5湯匙、水適量<br> 芡汁：水或雞湯4湯匙、生粉2茶匙<br> 做法：保留3吋芥菜頭，落水至剛蓋過菜面，加鹽及糖汆水後用冰水沖洗，瀝亁後上生粉，釀入鯪魚肉及撒上火腿茸後用大火蒸8分鐘上碟。以鹽水灼熟菜心後伴碟，再埋芡汁即可。</p><p>售價</p><p>（a）$12/斤　平之選<br> （b）$6.6/0.168kg</p><p>大良炒鮮奶</p><p>順德（西江）<br> 價錢：$20/4人<br> 需時︰20分鐘</p><p>材料：淡奶8両、蛋白6隻、鷹粟粉2/3湯匙、生粉1茶匙、蟹肉2両<br> 調味：鹽1/2茶匙<br> 做法：將淡奶、蛋白、鷹粟粉、生粉、蟹肉及調味拌勻，燒紅油鑊，熄火後落所有材料，以細火慢炒一陣即可。</p><p>售價</p><p>（b）$7.5/410g　平之選<br> （c）$7.9/410g</p><p>客家鹽焗雞</p><p>客家（東江）<br> 價錢：$50/8人<br> 需時︰25分鐘（未計浸冰水時間）<br> 材料：雞1隻（約1斤）、冰水適量<br> 鹽水：將京葱（切段）4両、沙薑2両、雞油或生油6両、鹽5湯匙、水11/4公升、雞粉3湯匙，放入煲內煮滾便成鹽水。<br> 做法：預備一煲水，滾起時放入洗淨的雞，再翻滾時轉慢火，浸煮約20分鐘至雞浮面。撈起雞後將之浸於冰水半小時後斬件，待回復室溫後用鹽水淋熱即可上碟。</p><p>售價</p><p>（a）$45/隻<br> （b）$15/隻　平之選<br> （d）$10/100g</p><p>黑豆火腩燜塘虱</p><p>客家（東江）<br> 價錢：$35/4人<br> 需時︰15分鐘（未計浸及蒸黑豆時間）<br> 材料：塘虱1條（約14両）、火腩4両、黑豆2両、冬菇3隻（切片）、薑片/老抽適量、生粉1茶匙<br> 調味：鹽1/2茶匙、雞粉1茶匙、老抽1/2茶匙、紹酒1/2茶匙<br> 做法：黑豆用清水浸1小時再隔水蒸2小時後備用。塘虱洗淨斬件後上生粉，用猛火炸約5分鐘後盛起。起油鑊爆香薑片，塘虱回鑊，落黑豆、冬菇、火腩及調味，冚鑊蓋用慢火燜5分鐘後埋生粉芡，最後下老抽拌勻再略炒即成。</p><p>售價</p><p>（a）$14/斤</p><p>三水狗仔鴨</p><p>三水（北江）<br> 價錢：$40/4人<br> 需時︰20分鐘（未計燜煮時間）<br> 材料：鴨1/2隻（約2斤）、冬菇4隻（浸軟後1開3）、笋4両、薑6両（切件後拍爛）、南乳11/2磚、蒜茸1/2茶匙、生粉/油少許、紹酒1茶匙、水13/4公升<br> 調味：鹽1/2茶匙、冰糖11/2両<br> 做法：鴨斬件後上生粉，以猛火炸5分鐘備用。薑及笋用中火炸2分鐘後備用。蒜茸起鑊，下鴨及南乳略炒，落紹酒、冬菇、笋、薑、水及調味後冚蓋，大火滾起轉小火燜約45分鐘，上碟前埋生粉芡即可。</p><p>售價</p><p>（a）$35/隻<br> （b）$33/隻　平之選<br> （d）$15/100g</p><p>雲腿蒸銀邊魚</p><p>三水（北江）<br> 價錢：$50/4人<br> 需時︰15分鐘<br> 材料：邊魚1條（約1斤）、火腿1両、冬菇2隻、薑4片、蒸魚豉油4湯匙、熟油2両、芫荽/葱少量<br> 做法：火腿、冬菇及薑片鋪在洗淨的邊魚上面，水滾後以猛火蒸10分鐘後落葱，再灒熟油及淋豉油，最後放芫荽便可。</p><p>售價</p><p>（a）$8/454g　平之選<br> （b）$14.9/155g<br> （c）$15/磅<br> （d）$26/100g</p><p>超市/街市資料</p><p>a.北河街街市<br> 深水埗基隆街333號北河街街市市政大廈<br> b.惠康超級市場（葵涌）<br> 葵涌興芳道166至174號新葵興商場9至22、26至34號24850582<br> c.百佳超級市場（荔枝角）<br> 九龍荔枝角道288號地下<br> 27200631<br> d.city'super（尖沙嘴）<br> 尖沙嘴海港城3樓<br> 23758222</p></body></html>