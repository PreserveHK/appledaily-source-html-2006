<html><header><meta charset="utf-8"><title>半粒鐘減腩除腳臭釣硬金龜</title></header><body><h1>半粒鐘減腩除腳臭釣硬金龜</h1><p>靚女Christy&amp;Elain最鍾意食零食，星期一至五都屈住喺個幾百呎辦公室裏，運動量接近零，加上日日撻成呎厚嘅批盪上塊面，肌膚日漸亁燥，面色蒼白無光澤，美麗指數每下愈況。忽聞下午有金龜來公司傾大Project，女同事即時進入作戰狀態，Christy同Elain就更醒目，趁lunch時間走去叉半粒鐘電急救，務求吸引金龜望多兩眼，分分鐘飛上枝頭變鳳凰！<br>記者：盧家蕙<br>攝影：何家亮<br>Model：Christy&amp;Elain@GrandeeModel</p><p>通便排毒冇肚腩</p><p>Christy為了消除生鼓脹咁嘅肚，除咗唔食零食外，趁lunchtime仲去咗做「十二指腸通淋巴」療程，通過十二經絡及引流手法，於特定位置上按摩，暢通咗身體上的脾、肝、腎，幫助排出淋巴核的廢物及多餘脂肪，加速新陳代謝。按摩師話好多OL日坐夜坐，又鍾意食零食，高鹽、高脂、高膽固醇、味精和防腐劑等全食晒落肚，導致淋巴阻塞、廢物和脂肪積聚腸胃內，是以形成腹脹、消化不良、便秘水腫等情況。</p><p>排毒過程</p><p>邊個撐？</p><p>十二指腸通淋巴　<br> 蘋果讀者試做價$108/30分鐘（原價$380）<br> 雅絲美療ArcheBeautyTherapy<br> 查詢：28876161</p><p>高溫電頻平滑肌膚</p><p>唔少OL都有皮膚亁燥蒼白問題，所以Christy按完肚，就立即做埋facial。今次佢揀嘅EMWSuper-Lift無線電頻活肌療程，毋須做手術或注射都能撫平皺紋，理念是在皮膚上發放高效射頻熱能，將皮膚真皮層溫度升至40-45°C（表皮約39.5°C），以刺激膠原蛋白重生，將膠原纖維縮短、拉緊，以增加肌肉彈性，使肌膚變得飽滿亮澤。此療程早就獲得歐洲醫學美容科認證，評為安全有效，於市面上並未正式推出，Christy可以飲頭啖湯喇。　</p><p>平滑程序</p><p>邊個撐？</p><p>Apple：「我揀呢個療程因為可收細毛孔，極速減淡亁紋，令皮膚緊緻亮白。」</p><p>EMWSuper-Lift無線電頻活肌療程$1,386/30分鐘（原價$1,980，優惠價至10月31日）<br> <br> 囗屋<br> 電話：25767227</p><p>香草水按緩足痛</p><p>Elain日日着對3吋高跟鞋，腳部線條無疑更修長優美，不過有苦自己知，日日咁着法令佢雙腳痛不欲生。所以一到lunch佢就去歎「足部spa」，$100唔使，可以享受全港首間引入的高科技水力腳部按摩機，速度及水力任你調校，之後再來穴位按摩，靚腳重生，自信返晒嚟，仲唔引死金龜仔！</p><p>足浴逐格睇</p><p>邊個撐？</p><p>Elain：「按完腳感覺飄飄然，行步路都快啲。」</p><p>足部反射按摩治療$99/25分鐘<br> <br> 足道<br> 電話：28823433</p></body></html>