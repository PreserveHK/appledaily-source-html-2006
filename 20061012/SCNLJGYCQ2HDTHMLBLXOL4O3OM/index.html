<html><header><meta charset="utf-8"><title>黃夏蕙單拖追爛尾樓</title></header><body><h1>黃夏蕙單拖追爛尾樓</h1><p>黃夏蕙噚日call晒記者去炮台山民建聯支部開記者會，仲話好友祥嫂同蝦嫂（關海山遺孀）都會嚟，點知到場只得黃夏蕙一個。佢話今次開記者會，係因為12年前佢同一班好友，包括祥嫂喺內地買咗幾十個樓盤，但最後樓盤爛尾，所以由佢代表大家搵民建聯幫手。夏蕙姨仲話當佢知道近日祥嫂同小艾感情轉好，都好戥佢開心。</p></body></html>