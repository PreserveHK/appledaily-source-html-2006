<html><header><meta charset="utf-8"><title>塔拉里德整走隆胸疤痕</title></header><body><h1>塔拉里德整走隆胸疤痕</h1><p>曾演出《美國處男》（AmericanPie）嘅女星塔拉里德（TaraReid圖），兩年前因為晚裝吊帶下滑露出左乳而大出洋相，胸部嘅紫色疤痕更令佢被踢爆做過隆胸手術，日前佢接受雜誌訪問嗰陣話事件令佢冇晒自信心，唔敢着比堅尼之餘連工作都冇埋，呢兩年好似發噩夢一樣，結果上月終於再去整容，希望整走胸部疤痕，重建自信。
</p></body></html>