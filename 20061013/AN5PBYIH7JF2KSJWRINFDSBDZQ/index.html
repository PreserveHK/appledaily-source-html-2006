<html><header><meta charset="utf-8"><title>郭令海接棒南順等發圍</title></header><body><h1>郭令海接棒南順等發圍</h1><p>噚日華華先講完南順主席黃大椿開完大會冇特別嘢講，點知原來佢喺會上宣布榮休，噚日開始唔再做主席，連副主席伍秉堅都話要退休㖭，咁都叫做冇特別嘢講？<br> 除咗阿仔非執董黃上哲上位之外，仲有邊個夠資格呢？睇番通告，先知道阿仔個職位冇變，新任主席反而交咗畀親家──即係黃上哲老婆個哥哥，現任非執董兼薪酬委員會主席郭令海。<br> 郭令海嘅來頭認真唔嘢小，除咗係南順非執董之外，仲係另一間上市公司國浩集團嘅行政總裁，最出名嘅事迹，莫過於5年前，以當時收購價作價逾3倍嘅天價，出售道亨銀行（現稱為星展香港）畀新加坡發展銀行，套現超過300億，賣嘢掌握時機之準確，令人拜服。南順近年嘅業績都唔錯，股價喺一年內都升咗88%。唔知今次郭生有咩神機妙計，令南順攀上巔峯呢？<br> </p></body></html>