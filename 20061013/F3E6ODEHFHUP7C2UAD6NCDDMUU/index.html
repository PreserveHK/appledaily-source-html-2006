<html><header><meta charset="utf-8"><title>刀仔鋸大樹：轉攻日職聯總入球 - 牽牛</title></header><body><h1>刀仔鋸大樹：轉攻日職聯總入球 - 牽牛</h1><p>周六日打番聯賽，仲有過百場咁多選擇，又係刀仔鋸大樹時候；日職聯周六有7場打頭陣，由於周中有國家隊比賽，勝負好難諗，不如玩吓總入球好過。</p><p>飛腳攻力夠敲5球</p><p>頭場大阪飛腳對橫濱水手，飛腳要爭標，而且入球能力超強，加上水手失波數字都幾驚人，已連續5仗聯賽有失波。飛腳贏波不成問題，不過佢哋近期後防真係失晒暈，連續兩仗輸2:3；今次一於再追總入球「5球」，估飛腳贏5:0、4:1，或者贏波輸盤嘅3:2，都叫做過關。<br> 人人以為日本波一定開大，今次揀大分三神對大阪櫻花，就望入球細；大分三神近5場波，有4次入波少於1球，攻力真係麻麻地。大阪櫻花為求護級，都只望迫和對手，佢哋近兩場攞1分，上仗就迫和心跳1:1。一於博多次總入球「2球」，萬一三神2:0仲有糊叫。</p><p>聖日耳門讓唔起色當</p><p>巴黎聖日耳門已經係法甲大毒瘤，主場對弱隊，讓幾少都千祈唔好沾手，真係人見人怕；不過始終係有名氣，就算長期輸盤仍然有人追。今次主場對色當，讓到一球以上唔少得；色當作客唔差，迫和過歐塞爾2:2，不妨再追色當今次又開2:2波膽。<br> 星期日用番場比較穩健嘅賽事守尾門，就係拖連奴主場對基爾禾。睇過拖連奴上仗主場輸畀拉素，真係可以講句攻不銳守不穩，甚有升降機feel；基爾禾因參加歐洲賽而影響季初表現，聯賽至今仍未贏過，不過經過國際賽期小休，有望復甦，今仗一於博客W。<br> 文︰牽牛</p></body></html>