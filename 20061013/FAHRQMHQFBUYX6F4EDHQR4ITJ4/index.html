<html><header><meta charset="utf-8"><title>江湖救急NoProblem<br>陳煒靠導彈招搖撞騙</title></header><body><h1>江湖救急NoProblem<br>陳煒靠導彈招搖撞騙</h1><p>陳煒的34、24、35豐滿身材，近日被導演王晶看中，被邀在新片《提防老千》中穿上泳裝勾引張家輝。陳煒表示現實生活之中很精明，很少被騙，但有時仍會借錢給朋友，並早有心理準備一借冇回頭。</p><p>陳煒最近接拍了王晶新片《提防老千》，她會性感演出，大晒34、24、35的火辣辣身材，還要穿泳衣勾引張家輝。</p><p>少做運動</p><p>陳煒日前穿上性感泳衣在泳池邊接受訪問，她對自己十年不變的豐滿身材，充滿自信，問到如何保持勻稱體態？她說：「我好少做運動，因為戶外做運動又熱又曬，好辛苦，不過我好注意飲食，盡量揀啲健康嘅食物，一開工拍戲，雖然捱更抵夜，但三餐唔定時又有消夜，我往往好容易增磅，但休息番我又自然可以調校番個身形。」
</p><p>保護自己</p><p>在《提》片中，陳煒會扮演老千的女伴勾引張家輝，到底現實生活之中，可曾被人詐騙過金錢？她說：「坦白講，我唔算一個好精明嘅人，但都識得保護自己，不過都試過有人問我借錢冇還，借得錢畀人都預咗一借冇回頭，問得我借錢嘅都一定係好熟嘅朋友，能力上可以幫到人嘅，我都會幫嘅，太大數額嘅我就未必可以幫到佢，我都會拒絕㗎。」<br> 採訪：比華利<br> 攝影：陳偉權<br> 泳裝：steela+steelo<br> 服裝：UnitedColorsofBenetton<br> 髮型：PatrickSo（Hair）<br> 場地：恒豐酒店&#13;</p></body></html>