<html><header><meta charset="utf-8"><title>求驗客手記：比歷型仔似足補習天王</title></header><body><h1>求驗客手記：比歷型仔似足補習天王</h1><p>職業足球員喺掛靴之後，多數都走樣，有啲仲變咗做大肥佬㖭。但克羅地亞教練比歷似乎例外，前晚見佢仲好似踢波時咁「弗」，而佢着起西裝上嚟鬼咁型，加埋勁閃嘅鑽石耳環，望落去十足啲乜乜教育同埋乜乜書院嘅補習天王。唔止比歷，坐喺觀眾席嘅波班仲型，驟眼睇以為畢彼特嚟咗睇波㖭。</p></body></html>