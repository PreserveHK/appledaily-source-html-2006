<html><header><meta charset="utf-8"><title>性格樂天　周麗淇狂迷纏身冇有怕</title></header><body><h1>性格樂天　周麗淇狂迷纏身冇有怕</h1><p>香港人生活壓力大，不懂得放鬆。性格樂天的周麗淇（Niki）抱着隨遇而安的態度，就算很多藝人曾在公眾場合遭博懵，官恩娜早前更被狂迷強吻非禮，但Niki從不擔心，更說：「經常諗住有乜嘢危險，個人會好辛苦㗎。」</p><p>官恩娜早前在公開活動被非禮，令女藝人更關注工作時的人身安全，其實很多藝人也曾遇過瘋狂fans，尤其到內地出席活動，fans就更加熱情。</p><p>避免去夜店</p><p>周麗淇是年輕人偶像，但對此卻毫不擔心，日前她接受訪問時說：「我都算係個男仔頭，從來冇遇過好過份嘅歌迷，就算返內地，fans太熱情都係因為好耐冇見我啫，同埋都係普通推撞，冇乜事發生過。」<br> 問Niki有沒有學一招半式傍身？她說：「其實去到邊都有可能遇到危險，唔可以經常諗住有乜嘢危險，有乜事會發生，咁樣做人好辛苦㗎。話到明意外，就係意料之外，到時小心咪得囉，只要地方特別危險，好似夜店或者閒雜人多嘅地方就盡量少去。」<br> 雖然娛樂圈五色繽紛，原來Niki很嚮往校園生活，尤其出席完一個大學活動後，更勾起了她讀書往事，她說：「大學校園生活係我最想過嘅，見到大學生好開心咁一大班人四圍去，我好遺憾冇經歷過。」&#13;</p><p>想讀心理學</p><p>若有機會進修，Niki最想修讀心理學，她說：「好想理解人哋嘅心理，揣測吓佢哋嘅性格，尤其呢行會見到唔同嘅人，學心理學可以易啲溝通，對自己又清楚啲。」<br> 採訪：王連連　攝影：陳偉權<br> 髮型：NicholYipofHAIR<br> 服裝提供：LaneCrawford</p></body></html>