<html><header><meta charset="utf-8"><title>馮仁昭四圍超：王菲產後曝光抱胸沉思</title></header><body><h1>馮仁昭四圍超：王菲產後曝光抱胸沉思</h1><p>王菲自從下嫁李亞鵬之後，已經淡出娛樂圈，但係大家仍然好關心佢嘅動向，久唔久仲會傳出佢復出嘅消息，令一眾菲迷個心囉囉攣。<br> 今年5月，王菲喺北京生咗細女李嫣之後，一直冇曝過光，就連佢帶李嫣去美國接受手術，都冇傳媒影到佢嘅芳容。不過，噚日搜狐娛樂（yule.sohu.com）登咗一張王菲喺美國嘅近照，相片中嘅佢戴上黑超，紮咗條馬尾，着件白色T恤坐喺露天茶座，雙手抱胸，似乎心事重重。雖然係生第二胎，但生完BB之後王菲嘅上圍再度變得豐滿，搶鏡非常。</p><p>心事重重</p><p>根據網上報道所講，呢張相原來係嚟自一個名為「百看你不厭」嘅網站，嗰篇文章嘅更新時間係美國時間7月15號。據網主形容，佢係無意之中發現王菲一家嘅，當日佢喺一間商舖門口見到推住BB車嘅李亞鵬，之後網主入到舖頭，就見到王菲，網主形容當時自己嘅心情係：「我的天呀，好酷喔！」<br> 之後網主仲客串做埋狗仔隊，跟住王菲一家，仲影咗呢張相。因為張相只係擺喺其個人blog內，所以隔咗幾個月先俾人發現。</p></body></html>