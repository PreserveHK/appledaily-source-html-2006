<html><header><meta charset="utf-8"><title>討論區精華：賤男扮醉抽水　OL無辜被咀</title></header><body><h1>討論區精華：賤男扮醉抽水　OL無辜被咀</h1><p>遇到性侵犯怎做？你要馬上說：「唔好！」小學生也琅琅上口的防備鹹豬手秘訣，kikilili卻忘記了。她本周日去飲宴，散席後其他同事建議直落到卡拉OK繼續狂歡，入到K房大家一邊唱歌一邊喝酒，怎知有個男同事竟借醉行兇，「喺唱K嘅時候，唔知我個男同事係飲多咗，定係只係玩吓，但我見佢一啲都冇醉意，當我同個女同事猜枚嘅時候，個男同事又走埋嚟玩埋一份，無論個男同事輸定贏，佢都趁機攬住同強吻我或者另一個女同事。」</p><p>kikilili指該男同事趁機「抽水」，「仲㩒住我嚟唧，無論我點反抗佢都唔理，唉，𠵱家諗返轉頭真係好唔開心同唔知點面對，覺得自己好似俾人『強姦』咁，唔知點算！」網友對她忍氣吞聲大感奇怪，她解釋當時無嚴斥對方是「費事第日見到面左左啦。」「如果即時反面的話我又唔想做到咁絕，始終都係同事一場，我以後會小心佢㗎嘞。」<br> 快樂放牧人向其他女仔教路，稱若遇到這些情況，應「黑面」行開十分鐘，若賤男繼續「抽水」，即「擺明係借酒行兇，可能成班仔夾好晒一齊抽水」，女仔應即時離開否則繼續「蝕底」。</p></body></html>