<html><header><meta charset="utf-8"><title>海膽毛孩吐心聲</title></header><body><h1>海膽毛孩吐心聲</h1><p>炎夏終於過去，唔少女士暗地裏叫好，除了身形有番咁上下斤両的女士，終於可以着長衫長褸遮肥肉外，一班毛孩亦得到解脫。呢個討論區集結咗一群飽受飛毛腿及海膽煎熬的女同志，分享她們各人的脫毛經驗及尷尬事。有人唔剃毛一日，隻腳就變狼牙棒；有人日日着長褲遮醜，有人一心想漂白啲毛，點知漂咗出來變了金毛腿；仲有人要搽粉底去掩飾剃毛後生出來的黑點！的確，毛係愈剃愈黑，毛孔也會愈來愈粗大，如果忍得痛，最好花幾百蚊買脫毛器啦！用蜜蠟也是不錯的選擇，不過一樣痛到標眼水。<br>其實𠵱家愈來愈多美容院有激光脫毛服務，最緊要睇清楚個價，好多時候佢哋會話幾千蚊做一次，但要令啲毛毛永不超生，至少都要整3、4次，咁樣分分鐘搞成年，仲要成皮嘢先落得樓。不過無論點，最好搵間信譽良好嘅美容院，費事燒着胳肋底，上埋頭條就瘀皮啦！</p><p> http://www10.discuss.com.hk/viewthread.php? <br> tid=2178231&amp;extra=page%3D7&amp;page=1</p></body></html>