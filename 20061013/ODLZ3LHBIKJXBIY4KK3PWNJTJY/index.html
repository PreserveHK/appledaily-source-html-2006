<html><header><meta charset="utf-8"><title>保濕面膜　滋潤價$8　多水多汁</title></header><body><h1>保濕面膜　滋潤價$8　多水多汁</h1><p>繼大品牌護膚品及面膜發現重金屬超標後，女士們都人心惶惶，但亦帶來正面影響，大家開始逐漸慢慢抹去「平嘢無好」嘅觀念，紛紛投向經濟實惠嘅懷抱。今次特選多款廿蚊塊有找嘅經濟mask同幾百蚊塊天價mask，一齊做個美白保濕大測試。一於睇吓兩者有幾大分別，教曉大家做個精明消費者。<br>記者：陳穎欣<br>攝影：林栢鈞<br>Model：Priscilla、Nicky、Vicky、<br>Wing、Yoyo@TheGroupModel；Isis、Nicole&amp;Zoe</p><p>設局比拼（以10分為滿分）<br>Test1　鬥「出汁」</p><p>方法：用麵粉碌壓出面膜上及包裝袋內所有精華液，再用針筒量度份量。</p><p>Test2　鬥美白</p><p>方法：Model真人試用5日，睇吓前後嘅膚色分別。</p><p>Test3　鬥貼面</p><p>方法：Model即場敷上各塊面膜，比較面膜紙嘅剪裁及大小是否適中。</p><p>Test4　鬥保濕</p><p>方法：把精華液敷於手上10分鐘，再用測水份機測驗使用前後分別。</p><p>結果<br>正牌法蘭西貨</p><p>CHOIZEHydrawhitemask由法國製造及進口，含美白、保濕精華，為肌膚提供水份及改善膚色，使皮膚回復嫩白有彈性。</p><p>「出汁」度：10分（15ml）<br> 美白度：7分<br> 貼面程度：6分<br> 保濕度：7分（+11.4%）</p><p>Model評語：</p><p>Yoyo：「好濕潤，洗完面覺得好舒服兼有彈性。」</p><p>勁平又滋潤</p><p>KOSECosmeportClearturnWhite日本進口經濟面膜，適合任何膚質，首創高保濕、超強美白面膜能深入皮膚，用後肌膚柔滑滋潤。</p><p>「出汁」度：9分（10ml）<br> 美白度：5分<br> 貼面度：6分<br> 保濕度：9分（+17.8%）</p><p>Model評語：</p><p>Wing：「有薄荷好清涼，較啱夏天用，但略嫌唔夠滋潤。」</p><p>草本去暗啞</p><p>laglaceFranceLiftingTreatmentMask含多種草本精華可刺激膠原蛋白再生，改善暗啞鬆弛。</p><p>「出汁」度：9分（11ml）<br> 美白度：9分<br> 試咁短時間皮膚已有輕微美白效果。<br> 貼面度：6分<br> 保濕度：8分（+13.9%）</p><p>Model評語：</p><p>Priscilla：「好滋潤好貼面，精華吸得好快，但面膜size較細。」</p><p>左旋C退黑色素</p><p>I.SKINfocus激白去斑面膜含左旋C及牛奶精華，能提供大量水份和養份，且可美白去斑，擊退黑色素。</p><p>「出汁」度：6分（6ml）<br> 美白度：6分<br> 貼面程度：5分<br> 保濕度：7分（+13.8%）</p><p>Model評語：</p><p>Nicky：「有點𣲷，必須洗面，不過洗後仍有一層膠質薄膜。」</p><p>減黑色素色斑</p><p>SasaCrystalWhiteBrighteningRadianceMask含亮白植物複合物，可修護肌膚，減淡黑斑，令皮膚容光煥發。</p><p>「出汁」度：5分（4ml）<br> 美白度：5分<br> 貼面度：8分<br> 保濕度：5分（+8.7%）</p><p>Model評語：</p><p>Vicky：「好貼，夠大張到可以覆蓋鼻子，洗完面都唔繃緊。」</p><p>立體式設計</p><p>Kanebo深層美白面膜設計能覆蓋面、頸及耳後，每片含20毫升美溶液，具保濕及美白功能，令肌膚回復光彩及自然透明感。</p><p>「出汁」度：6分（5ml）<br> 美白度：4分<br> 貼面度：4分<br> 保濕度：5分（+8.1%）</p><p>Model評語：</p><p>Nicole：「太少精華液，唔夠滋潤，敷完有點𣲷，一定要洗面。」</p><p>貴嘢有價值</p><p>護膚品和奢侈品不同，女士們捨得咁貴敷塊幾百蚊次嘅面膜並不為炫耀，而係求效果。一般貴價面膜包括成套療程嘅精華素、保濕乳液等，大多含專利秘方，甚至加上骨膠原增生素，使細胞更新，重拾年輕美麗。一聽到變靚變後生，女士們仲唔乖乖大灑金錢咩？</p><p>啫喱保濕勁</p><p>SwisslineUltramateRadiance深層修護面膜套裝包括潔面啫喱、精華素及修護面膜，含海藻精華及骨膠原成份，能使肌膚回復緊緻、去紋及美白。</p><p>「出汁」度：4分<br> 美白度：7分<br> 貼面度：10分<br> 保濕度：10分（＋36.8%）</p><p>Model評語：</p><p>Isis：「幾好用，敷落感覺清涼，敷得耐都無敏感，兩片式設計夠貼面。」</p><p>滋潤啱成熟皮膚</p><p>OGRAMMGIGAWHITESkinCareSystemCollagexMask包括activeboostergel、Collagexmask、GIGGAWHITEenhancer和GIGAWHITERefiner，能抑制黑色素、補充骨膠原蛋白、使肌膚緊緻。</p><p>「出汁」度：7分（8ml）<br> 美白度：6分<br> 貼面度：8分<br> 保濕度：9分（+15.5%）</p><p>Model評語：</p><p>Zoe：「需時較長，太多精華滴出，而且太滋潤，適合皮膚亁或上年紀女士使用。」</p><p>Shoplists</p><p>a.Sasa28810303<br> b.卓悅28909115<br> c.雅施29157711</p></body></html>