<html><header><meta charset="utf-8"><title>　　長毛鬧煲呔　煲呔寸卿姐<br> - 李八方</title></header><body><h1>　　長毛鬧煲呔　煲呔寸卿姐<br> - 李八方</h1><p>煲呔噚日出席立法會答問大會，預咗俾班議員圍攻，點知長毛個friend古思堯響會議廳大嗌反對小圈子選舉，長毛再嚟個裏應外合，幫口叫埋一份，兩個人好似立體聲咁，聲音兩邊走。長毛仲加多兩錢肉緊，大鬧煲呔講大話，明明好多人支持最低工資，但係佢就係都唔立法，結果主席范太忍無可忍，向長毛下逐客令。<br> 雖然呢個場面已經見怪不怪，但長毛同古思堯嘅說話始終令煲呔有啲尷尬，但係佢噚日仲識得寸番其他人。<br> 話說鄭大班問點解卿姐約見一哥李明逵傾何俊仁單案，約咗咁耐一哥始終唔肯見佢。煲呔竟然話，可能卿姐語氣唔好啩，一向出名夠惡嘅卿姐聽到，居然哈哈大笑。</p></body></html>