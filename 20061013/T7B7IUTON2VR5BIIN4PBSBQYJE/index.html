<html><header><meta charset="utf-8"><title>歷史重演助波蘭射垮葡軍<br>求驗客手記：施莫拿歷克「子承父業」</title></header><body><h1>歷史重演助波蘭射垮葡軍<br>求驗客手記：施莫拿歷克「子承父業」</h1><p>波蘭前鋒施莫拿歷克喺國家隊前日贏葡萄牙2:1場波，包辦波蘭兩個入球，唔講唔知，原來波蘭對上一次贏葡軍係廿年前，咁啱當年入奠勝球就係施莫拿歷克個老竇胡廸斯美斯．施莫拿歷克（以下簡稱「老施」）。子承父業，一門雙傑為國家射垮葡軍，所以話，宿命呢家嘢真係唔到你唔信。</p><p>86年老施隊冧葡軍</p><p>時光倒流返86年墨西哥世界盃，當年「老施」嘅入波令波蘭喺F組分組賽贏葡萄牙1:0，係最後攞到小組第3名出線嘅關鍵。計一計數，當年「老施」入波，施莫拿歷克得嗰5歲，個豆釘開始踢波未都成問題，斷估佢當時都無諗過廿年後會同老竇一樣，成為葡萄牙剋星。<br> 講開施莫拿歷克，今次已經係佢連續兩場歐國盃外圍賽入波，而我求大俠發現今屆外圍賽，有唔少球員入開有條路，好似北愛爾蘭嘅大衞希利，前日一腳射垮拉脫維亞，到目前為止北愛爾蘭喺外圍賽總共入4球波，原來全部都由佢入。另一個值得提提係芬蘭前鋒列馬倫，呢匹沙場老馬繼上個月對波蘭梅開二度後，前日贏哈薩克2:0又有「士哥」。照咁睇，有啲球隊主要靠一兩個球員數糊，嘜實永無衰。</p><p>「話說波蘭球迷等足廿年，終於憑施莫拿歷克子承父業。如果我係國家隊教練，都會叫負責資料搜集嘅助手昅實，有邊個敵對球員嘅老竇射入過己方，有備無患。」</p></body></html>