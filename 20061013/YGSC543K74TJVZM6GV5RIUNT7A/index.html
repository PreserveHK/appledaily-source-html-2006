<html><header><meta charset="utf-8"><title>　　肥龍有計劃地低調 - 李八方</title></header><body><h1>　　肥龍有計劃地低調 - 李八方</h1><p>大家有冇覺得，肥龍許仕仁做咗政務司司長咁耐，低調咗，好似成日唔見人咁？原來佢係用心良苦，前排佢同人講，其實係刻意咁做嘅。老許話回歸後，做特首嘅老董角色好似董事局主席，先後做政務司司長嘅陳太同煲呔就係行政總裁。<br> 不過，煲呔做咗特首搵佢做CS之後，佢覺得咁樣唔係好掂，因為煲呔應該係做主席兼CEO嘅角色，佢自己就做COO（ChiefOperatingOfficer，營運總監）就算，即係執行主席決定嗰個。換言之，特首應該制訂政策，然後由政務司司長去執行。<br> 老許仲同人講，唔好以為佢成日失蹤，其實佢見過好多人，只不過傳媒唔知道啫。佢又話，自己唔應該搶特首風頭喎。<br> </p></body></html>