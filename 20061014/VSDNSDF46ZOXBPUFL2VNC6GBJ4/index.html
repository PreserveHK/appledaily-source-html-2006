<html><header><meta charset="utf-8"><title>捧英超3強0失球鸁波</title></header><body><h1>捧英超3強0失球鸁波</h1><p>全新超級賽果王出爐！第1個賽日以英超3強車路士、曼聯、阿仙奴掛帥，參賽者未受國際賽同歐冠盃效應影響，普遍追捧名牌，而3場最多人揀係3強以0失球贏波。單係計阿仙奴迎屈福特，揀2:0、3:0嘅百分比加埋已超過五成，真係咁正路？不過總有人博冷膽，韋根對曼聯、雷丁對車路士都有1%試2:3，夠進取。</p><p>關於遊戲Q&amp;A</p><p>問：踏正時間上網先有機會落到注？<br> 答：踏正時間上網機會會大啲，因為根據我哋網上系統嘅時間，每小時頭5名成功遞交資料嘅參加者先有得代落注，不過每個小時都重新計，要機會大啲凌晨可能無咁多人。<br> 而且成功上網後都要貼晒3場、填晒資料及成功遞交先計，所以就算唔係踏正時間上網，都有機會因為先前嘅人未貼晒各場，又或填漏資料而令後來者入選。<br> 問：得100人有份落注玩嚟做乜？<br> 答：冇得落注都有累積得分，只要估中賽果便得分，玩得多、中得多、得分愈多，成為「每月賽果王」機會愈高，最後贏取10萬元特約名家合約。<br> 問：遲加入咪好唔着數？<br> 答：未必！逐月計數，每月都有15位賽果王，幾時加入都機會均等，主要睇眼光，估中賽果至有分攞，遲早反而分別唔大。<br> 問：玩到出年邊有咁得閒呀？<br> 答：唔得閒可以逐個月玩，只要有料早早成為「每月賽果王」，就可以提早收爐等歐冠盃決賽再爭「終極賽果王」，贏取10萬元特約名家合約！<br> 估賽果，贏彩金，得10萬元合約做名家！ http://soccer.atnext.com/soccer_poll/ </p></body></html>