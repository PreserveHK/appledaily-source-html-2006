<html><header><meta charset="utf-8"><title>茶餐廳：曼聯必搵韋根出氣 - 高洛文</title></header><body><h1>茶餐廳：曼聯必搵韋根出氣 - 高洛文</h1><p>侍仔：中秋節嘅歐國盃外圍賽大家係咪輸得好慘？今晚玩番聯賽，應該可以報番多少仇啦。<br> 菠蘿文：英超似乎幾好玩咁，前列球隊今晚幾乎全數出場。<br> 招積域：曼聯、車路士、阿仙奴出擊下游球隊，個款似乎全開上盤喎。<br> 侍仔：曼聯作客對韋根，朗尼歐國盃外圍賽表現咁差，一定搵韋根出氣啦！車仔下星期三要踢歐冠盃，作客「奇兵」雷丁我估會留力；阿仙奴主場勢炒起屈福特。<br> 大比數波膽有得諗<br> 菠蘿文：韋根今季成績一般只係因為改動過大，但我對佢始終如一咁支持，撐佢主場守和曼聯，重插[+1]，有2.65倍。<br> 招積域：你估擺11個人喺後場就可以守和曼聯？冇合作性嘅球隊擺守勢，可能輸得仲甘，我就買曼聯贏嘅大波膽，好似3:1、4:1就啱數。<br> 菠蘿文：咁車仔對雷丁呢？我就唔覺會留力喎，雷丁個主場雖然喺堆填區上面，而且跨季超過30場不敗，但車仔出征巴塞，更加要贏雷丁壯行色啦！舒夫真高仲唔係呢個時候入波振士氣？雷丁守唔住！<br> 林伯：雷丁個主場可能有瘴氣，影響作客球隊演出先可以有咁多場不敗！<br> 侍仔：阿伯，英格蘭輸得甘啫，但你都唔使儍咗咁亂講嘢啩，入咗嚟就畀吓貼士！<br> 林伯：韋根單Wx雷丁W[+1]x錫菲聯下盤。韋根隊波係時候做番啲嘢俾球迷睇啦！<br> 侍仔：好！既然你撐韋根，我就買曼聯贏！<br> 文：高洛文</p></body></html>