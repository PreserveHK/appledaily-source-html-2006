<html><header><meta charset="utf-8"><title>國米出擊　煎「雙蛋」最啱食</title></header><body><h1>國米出擊　煎「雙蛋」最啱食</h1><p>禮拜日由英、意、西聯賽組成嘅超級賽果王，無論睇行情同牌面，英超紐卡素對保頓確係五五波，唔怪得超過四分一參賽者吼1:1波膽。意甲國際米蘭迎戰卡坦尼亞，行情一面倒，較多人睇好最終會開2:0、3:0兩個熱膽。至於巴塞隆拿對西維爾場西甲榜首戰，禾雀亂飛，雖然捧巴塞為數較多，但「主其他」、「客其他」都有人揀。</p><p>關於遊戲Q&amp;A</p><p>問：踏正時間上網先有機會落到注？<br> 答：踏正時間上網機會會大啲，因為根據我哋網上系統嘅時間，每小時頭5名成功遞交資料嘅參加者先有得代落注，不過每個小時都重新計，要機會大啲凌晨可能無咁多人。<br> 而且成功上網後都要貼晒3場、填晒資料及成功遞交先計，所以就算唔係踏正時間上網，都有機會因為先前嘅人未貼晒各場，又或填漏資料而令後來者入選。<br> 問：得100人有份落注玩嚟做乜？<br> 答：冇得落注都有累積得分，只要估中賽果便得分，玩得多、中得多、得分愈多，成為「每月賽果王」機會愈高，最後贏取10萬元特約名家合約。&#13;</p><p>問：遲加入咪好唔着數？<br> 答：未必！逐月計數，每月都有15位賽果王，幾時加入都機會均等，主要睇眼光，估中賽果至有分攞，遲早反而分別唔大。<br> 問：玩到出年邊有咁得閒呀？<br> 答：唔得閒可以逐個月玩，只要有料早早成為「每月賽果王」，就可以提早收爐等歐冠盃決賽再爭「終極賽果王」，贏取10萬元特約名家合約！<br> <br> 估賽果，贏彩金，得10萬元合約做名家！<br>  http://soccer.atnext.com/soccer_poll/ </p></body></html>