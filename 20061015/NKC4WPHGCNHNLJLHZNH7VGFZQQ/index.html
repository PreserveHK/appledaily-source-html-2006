<html><header><meta charset="utf-8"><title>沉迷遊戲票玩物　奪黃金周超豪大獎賞<br>冒險樂園擁躉8日花19萬</title></header><body><h1>沉迷遊戲票玩物　奪黃金周超豪大獎賞<br>冒險樂園擁躉8日花19萬</h1><p>【本報訊】退休生活如何過？有人選擇遊山玩水，也有人日日「歎茶」，但年屆60的黃太則夥拍數名退休阿太，短短八日在同一商場消費逾19萬港元，除了購買真金外，她們還豪花近七萬港元購買「假金」，以一個個樂園「金幣」換取滿屋電器、日用品和超級市場禮券等，這「樂園式」生活更為她贏得酒店總統套房住宿和獨家為她發放的煙花。　記者：黃嘉寶</p><p>從前是製衣廠股東的黃太退休近10年，退休後，每天早上先相約三五知己歎早茶，之後到商場的美國冒險樂園內耍樂，玩到中午吃過簡單的午餐，再現身樂園，直至黃昏。她昨出席奧海城「黃金周超豪大獎賞」說：「我喺冒險樂園玩咗成八年，𠵱家每日至少玩1,000蚊，但係好玩嗰日就玩多啲。」遊戲有賺有蝕，一個月便花掉逾萬元於樂園內。</p><p>「唔少嘢都靠換番嚟嘅」</p><p>她說，其實知道每日必定「輸錢」，「最衰嗰日輸成300至400蚊」，不過眼見一大批金幣被推進遊戲機槽，累積遊戲票極速飆升，心就愈雄，愈玩下去，「初初都唔識，但玩耐咗、睇吓人玩就冇問題。」<br> 「屋企唔少嘢都係靠遊戲換番嚟嘅。」曾試過換取濕濕碎的單車、微波爐、電飯煲及超市禮券，但最教她滿意及期待的是價值高的金飾，「金飾可以賣番出去，等升值時，賺番個價！」<br> 過着這「樂園式」退休生活的不止她一人！黃太形容，現在的朋友全是在商場，甚至不少是於樂園內認識的，他們一行約10人全屬退休人士，不時會帶同孫兒孫女到樂園內玩樂。她說：「佢哋有啲一日玩成幾千蚊。」但她認為：「咁嘅玩法都可以當累積財富，退休人士做咩都冇所謂，喺香港土生土長，咪當刺激吓消費囉！」身旁半退休的黃先生間中會陪太太到樂園玩樂，但他說：「退休後唔知做咩好，好似百無聊賴，自己有節目時，都唔會同佢去玩。」</p><p>贏得酒店總統套房住宿</p><p>本月1至8日的黃金周，黃太三度於同一間冒險樂園內購買代幣，總值6萬9千元，另外又花費了約10萬4千元購買金飾，包括金牌、頸鏈等：「其實香港嘅嘢根本就唔貴，而且好抵，實用程度又比大陸好！」她最後成為奧海城「黃金周超豪大獎賞」累積消費最高的顧客，昨日除獲勞斯萊斯接送往返黃金海岸酒店、酒店總統套房一晚住宿外，更登上遊艇出海及欣賞酒店首次獨家為她及家人發放的煙花。<br> 信和物業管理有限公司（商場推廣）總經理蘇蔡潔昨指，黃太消費額達19.2萬元，至於第二及第三名顧客則分別花費12.6萬及7.2萬元，但特別的是，首七名消費最多的人士，全屬本港人，證明本地顧客消費力強勁。</p></body></html>