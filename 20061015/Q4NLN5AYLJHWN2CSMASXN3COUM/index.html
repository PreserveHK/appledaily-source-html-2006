<html><header><meta charset="utf-8"><title>TiidaSedanSport　裝大包圍扮冠軍戰車</title></header><body><h1>TiidaSedanSport　裝大包圍扮冠軍戰車</h1><p>近日車界喜事頻頻，上星期由東風日產基亞車隊車手郭海生駕駛的日產TIIDA（騏達）於北京的2006全國汽車場地錦標賽第五站比賽中，在1,600c.c.組別以排頭位資格出賽並奪得第一名，咁威水，車廠趁機推出TiidaSedanSport四門房車以示慶祝，話明Sport版，外形當然跟足落場版來做，想學車手揸架型仔車？家陣唔使等發夢都得啦！
</p><p>加原廠包圍　扮落場戰車
</p><p>呢架特別版TiidaSedan，依然採用上一台1.5公升HR15DE全鋁合金引擎、XtronicCVT無段變速自動波箱，性能基本上無變，但講到賣相就與前大不同，因為Sport版加上整套原廠賽車包圍，包括原廠一體化跑車式頭唇、尾唇、車尾擾流器、裙腳、車尾電鍍裝飾，若然加埋車身拉花，同人講話呢架係落場版戰車都有人信。<br> <br> 車價：未定<br> 查詢：合誠汽車（22621088）</p></body></html>