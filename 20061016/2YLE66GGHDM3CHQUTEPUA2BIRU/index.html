<html><header><meta charset="utf-8"><title>維他奶新口味似溶咗嘅雪條</title></header><body><h1>維他奶新口味似溶咗嘅雪條</h1><p>紅豆同芋頭味甜品一向受歡迎，維他奶都唔執輸，繼Mocha荳奶後，幾星期前又推出紅豆同香芋味，成為網友熱話。先講紅豆，SANG2003話：「紅豆似紅豆冰。」teamkiller回應：「跟本就係溶左（咗）加水的豆豆樂（落）去。不過幾好…唔係太甜…呢排早餐都間唔中有買黎（嚟）飲。」大家評價唔太差。至於香芋呢，kin~kin話：「初初飲落感覺唔錯，但個aftertaste有d（啲）怪……可能豆（荳）奶同香芋麻麻地夾。」Busconcamp就有慘痛經歷：「飲左（咗）香芋…D（啲）味根本係溶左（咗）加水既（嘅）香芋雪糕…盒野（嘢）分開幾次飲…飲左（咗）2日先夾硬飲晒…」嘩！擺咗兩日都仲夠膽飲，你都幾厲害！</p><p>網址：www. http://www.gaforum.org/showthread.php?t=146040 </p></body></html>