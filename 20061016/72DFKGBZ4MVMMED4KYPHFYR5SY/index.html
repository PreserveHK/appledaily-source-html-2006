<html><header><meta charset="utf-8"><title>Eason盼奪《勁歌》男歌手獎</title></header><body><h1>Eason盼奪《勁歌》男歌手獎</h1><p>陳奕迅（Eason）前晚在電視城為《第18屆Cash流行曲創作比賽》擔任表演嘉賓，同場還有陳苑淇、鄧穎芝、高軍賢及姚子羚等演繹參賽作品，顧嘉煇、李樂詩和郭偉亮等則任評判。<br> Eason演出時，獲一班舞蹈員火辣伴舞，意識大膽。他談到與古巨基爭《勁歌》最受歡迎男歌手獎時說：「計全年成績嘅，出席率係TVB講啫，我到時都出席到，玩得個遊戲就要遵守規則同投入。」問他想不想做男歌星隊隊長？Eason說：「唔好，我冇隊長命，我做會立立亂，我都奉勸大家唔好搵陳小春做，我哋雙陳係唔能夠重用㗎！」</p><p>「有呢個獎當然圓滿」</p><p>問Eason對爭奪男歌手獎可有壓力？他謂：「不嬲都係我哋幾個，好彩自己有份，呢個獎對我好遙遠，有呢個獎當然圓滿，但唔諗住，歌手獎、組合獎同唱作人獎我都未攞到。」<br> 前晚的比賽由V.O.X.作曲填詞及主唱的《意亂尋迷》獲得冠軍，亞軍則是歐建星作曲、日云填詞、陳苑淇主唱的《時不予我》，雙季軍則是關楚耀獻唱的《難逃一死》及謝文雅唱的《然後...》，鄧穎芝唱的《一個人的浪漫》獲得網上最受歡迎歌曲獎。<br> 採訪：馬建華<br> 攝影：葉君海</p></body></html>