<html><header><meta charset="utf-8"><title>新機駕到：iDo轉戰黑魂金屬版</title></header><body><h1>新機駕到：iDo轉戰黑魂金屬版</h1><p>記得冇幾耐之前，台灣品牌iDo推出旗下首部PDA手機S601，雖然落齊WindowsMobile5.0系統、Wi-Fi無線上網以及藍芽立體聲等最強規格，但據機場Sales講，可能大部份玩家始終唔熟悉呢隻牌子，加上機身採用膠質物料，外形似玩具兼手感麻麻，銷情唔算理想。呢次iDo發起第二度攻勢「救亡」，推出黑魂金屬版S630，最值得一提係手感肯定比S601舒適好多，而且金屬面更易令玩家接受；不過除咗外形有少少唔同，其他分唇冇變，仍採用PDA手機少見嘅高敏感光度LTPS芒，適用於戶外環境，另外係S630今次飛走可拆式Keypad，直接行Stylus操作，PDA感覺更濃烈。<br>記者：陳國輝</p><p>規格：WindowsMobile5.0、FreeScalei.MX21350MHz、Wi-Fi、200萬像素相機<br> 查詢：Vision（23919029）</p></body></html>