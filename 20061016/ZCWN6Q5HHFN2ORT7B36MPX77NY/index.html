<html><header><meta charset="utf-8"><title>　　廸士尼廚藝勝一籌 - 李八方</title></header><body><h1>　　廸士尼廚藝勝一籌 - 李八方</h1><p>廸士尼好萊塢酒店近排參加香港嘅「MLA黑盒廚藝大賽」總決賽，擊敗半島酒店、麗嘉酒店等，獲得最佳頭盤、最佳主菜大獎同全場總冠軍，仲將代表香港喺08年參加世界廚藝大賽，爭奪世界廚神嘅寶座。<br> 呢個比賽嘅參加者全部都係32歲以下嘅廚師，廸士尼代表甘俊恆、梁志恆都只係28歲。佢哋細細個已立志做廚師，梁志恆仲透過睇卡通片《天才小廚師》，研究當中嘅煮嘢食心得，到𠵱家做咗廚師之後，就發現當日卡通片裏面嘅烹調方法都係真嘅。<br> 今次呢個比賽都好特別，參賽者喺參賽前一日先收到兩大個神秘箱、20幾種材料。佢哋需要諗吓煮乜菜同點煮，仲要捱通宵先完成到比賽，所以佢哋話參加完比賽都好攰。</p></body></html>