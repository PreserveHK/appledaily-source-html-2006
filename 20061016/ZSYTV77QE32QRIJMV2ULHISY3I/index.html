<html><header><meta charset="utf-8"><title>求驗客手記：曉士賣口乖博尼爾續約
</title></header><body><h1>求驗客手記：曉士賣口乖博尼爾續約
</h1><p>前日布力般和利物浦後，領隊曉士大讚澳洲幫尼爾、艾馬頓，話佢哋踢完亞洲盃外圍賽無耐，對紅軍前唔夠24小時至歸隊，估唔到仲踢得咁好，好抵讚喎。有冇發覺曉士近期對尼爾特別好？梗係啦，尼爾來年恢復自由身，曉士正用盡方法同佢續約，之前已經畀隊長佢做，今次有機會仲唔捧到佢上天咩！</p></body></html>