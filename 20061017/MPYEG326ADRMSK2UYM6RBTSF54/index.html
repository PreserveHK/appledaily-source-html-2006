<html><header><meta charset="utf-8"><title>超人Blog：長和股民怨氣重</title></header><body><h1>超人Blog：長和股民怨氣重</h1><p>李首富響香港舉足輕重，連小學生都知，咁佢一家人啲上市公司（泛指長實、和黃、長建、長江生科同埋小小超主理的8號仔）又係咪好似李生咁，萬人景仰呢？響不同Blog的討論區裏面，時不時都見到網友討論呢一堆股票，但就以「恨」居多囉，而post上去的，都係曾經抱着「信李生得永生」的ex-超人信徒居多!<br> 好似前幾日100millionkid就開咗個題目：「幾時將長實踢出成份股？」佢話：「相信係時間問題，因為佢股價十年如一日，十年後股價也好可能同現價差不多，大熊市時更可能只有50元……」<br> KCR697就回應話：「長江一號好難踢得走，李嘉誠仲健在，除非李生下一代無食力。」<br> leucocyte就咁睇：「除非佢業績超差，否則無可能，正如你阿媽唔會踢你出街一樣，除非你極度敗家。」<br> 而bobochan2同deer2040就認為，係踢都應該踢8號仔出局先!<br> 咁和黃呢？kakaol問和黃嚟緊有冇機會上番78蚊？HSW認為有難度，不飛達話：「等意大利3G上市時有機轉勢……」<br> 但根據ncream分析：「根本意大利3G永遠上唔到市，等個生意蝕少啲的時候，4G又出，即係無可能上市……」</p></body></html>