<html><header><meta charset="utf-8"><title>新股Blog：抽一手工行升一成冇肉食</title></header><body><h1>新股Blog：抽一手工行升一成冇肉食</h1><p>工行係近期城中熱門話題，唔少網友都喺自己個Blog度話會抽一、兩手玩下，數口精嘅「海洋馬佳善」喺佢個Blog度分析埋，應該點樣買同幾時買工行。「工行一手$3101……照道理一般人都係只分配到一手，以20%升幅計算，即有$620.2蚊，減去$100至$150手續費（視乎證券行或銀行而定）都有成$500左右收喎，大概投資回報有16%，唔錯啦。」<br> 「不過從另一面睇，如果短期唔夠20%升幅，而只有10%，那情況又唔同晒。$3101的10%是$310，手續費就要成$100至$150，即只有$150至$200回報。所以如果只得10%升幅就冇咩肉食。」</p><p>寧願二手市場入貨</p><p>如果有本錢喺二手市場吸貨嘅網友，「海洋馬佳善」建議可以考慮上市首日才入貨，因為入多幾手嘅手續費會相對低啲，但要視乎夠唔夠手快啦。
</p></body></html>