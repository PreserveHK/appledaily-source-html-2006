<html><header><meta charset="utf-8"><title>顧嘉煇讚欣宜有天份</title></header><body><h1>顧嘉煇讚欣宜有天份</h1><p>顧嘉煇噚日去咗新城電台接受薛家燕訪問，講番佢同顧媚、顧嘉鏘三姊弟月尾喺大會堂舉行嘅畫展。煇哥又話聽過欣宜唱歌，仲話佢幾有天份，只係外界毫無道理咁針對佢。煇哥仲話如果欣宜鍾意嘅話，佢會親自作首歌送畀對方。</p></body></html>