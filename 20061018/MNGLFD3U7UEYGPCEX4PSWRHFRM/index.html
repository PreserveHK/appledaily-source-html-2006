<html><header><meta charset="utf-8"><title>求驗客手記：堅尼輸波當老婆透明</title></header><body><h1>求驗客手記：堅尼輸波當老婆透明</h1><p>我求大俠成日勸啲女仔，唔好揀事業型男人做老公㗎，又有事實證明我係啱嘅！𠵱家執掌英冠球會新特蘭嘅前曼聯中場堅尼，自爆上周六作客俾普雷斯頓炒咗一場4:1後，同老婆杜麗莎撐枱腳時，成晚都好似遊魂咁，只係諗住旗下4名愛將，完全當愛人透明！睇嚟杜麗莎惟有望新特蘭贏多啲波啦！</p></body></html>