<html><header><meta charset="utf-8"><title>求驗客手記：伊巴放飛劍行為幼稚</title></header><body><h1>求驗客手記：伊巴放飛劍行為幼稚</h1><p>國際米蘭前鋒伊巴謙莫域近況麻麻，但麻煩嘢就一籮籮，繼歐冠盃被停賽後，上場聯賽對卡坦尼亞，仲向索廸吐口水，好可能被罰停賽。索廸事後指伊巴喺比賽期間不斷挑釁，佢賽後向國米前鋒告魯斯呻，對方都認同伊巴行為好幼稚。連隊友都唔幫自己，伊巴真係應該檢討吓，專心踢波好過啦。
</p></body></html>