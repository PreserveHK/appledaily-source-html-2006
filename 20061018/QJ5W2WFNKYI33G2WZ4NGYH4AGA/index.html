<html><header><meta charset="utf-8"><title>消費blog：踏千呎棋盤做真的「大富翁」</title></header><body><h1>消費blog：踏千呎棋盤做真的「大富翁」</h1><p>大富翁一向都係我同同事至愛嘅遊戲，啲造型可愛到爆嘅旗子，真係令人愛不釋手。前幾日行經青衣城，見到個場貼晒海報，話嚟緊喺呢個月28至30日，同11月4至5日，舉辦「2006大富翁繽紛嘉年華」，有成過千呎嘅真人版大富翁棋盤，畀成班大富翁fans踏上巨型版棋盤。我哋都可以化身「旗子」，好興奮啊﹗<br> 仲有為咗令更多人感受來勢洶洶的大富翁熱潮，Mr.Monopoly（當然係假扮）同大富翁美少女大使，仲特別喺22日下午2時至4時現身青衣城，叫人抽張大富翁專有的「機會」或「公益福利」卡，即時送上數之不盡的精美獎品。最驚喜嘅係，有機會抽中極之罕有嘅限量珍藏版大富翁禮品。大富翁珍藏，真係多多錢都買唔到呀﹗\(^o^)/</p></body></html>