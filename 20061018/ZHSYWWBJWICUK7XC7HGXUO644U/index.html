<html><header><meta charset="utf-8"><title>趙式芝撐細佬拍拖</title></header><body><h1>趙式芝撐細佬拍拖</h1><p>趙世曾千金趙式芝前晚去黃埔出席一個周年晚會，講開細佬趙式浩同陳寶珠姨甥女羅苡芝拍拖單嘢，佢話：「喺爹哋嘅悉心支持下，希望係真啦。」趙式芝話細佬有帶過女友畀佢睇，仲大讚女方份人好nice㖭。講到趙世曾話個仔要拍多幾次拖先至好揀定，趙式芝就話贊成細佬有事業基礎先成家立室喎。</p></body></html>