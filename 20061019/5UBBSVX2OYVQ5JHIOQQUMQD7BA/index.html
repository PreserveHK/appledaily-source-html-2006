<html><header><meta charset="utf-8"><title>關智斌設計T恤被寸</title></header><body><h1>關智斌設計T恤被寸</h1><p>關智斌（圖）、組合at17同李逸朗噚日去到旺角朗豪坊，出席T恤義賣活動，每人即場設計一件T恤為國際特赦組織義賣籌款，之後佢哋仲會將簽名版T恤放喺ebay上拍賣。活動上關智斌一時唔記得咗自己設計嗰件T恤背後所印嘅語句，份屬同門嘅李逸朗即暗寸佢話：「件衫係咪你設計㗎！」搞到關智斌尷尬得口啞啞。<br> </p></body></html>