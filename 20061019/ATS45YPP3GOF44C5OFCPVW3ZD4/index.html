<html><header><meta charset="utf-8"><title>求驗客手記：伊亞昆達當烏甸係水泡</title></header><body><h1>求驗客手記：伊亞昆達當烏甸係水泡</h1><p>烏甸尼斯前鋒伊亞昆達認真精仔，恃住有啲名氣，老早同會長普素達成協議，只要有大球會斟隨時走人，咁擺明當「烏甸」係水泡啫。開季伊亞昆達6場波入4球，球隊亦排第4位，佢即刻話冇跟錯「烏甸」喎！記得上季佢大跳草裙舞搞到隊波成績好差，𠵱家見好景就話留低，佢都好識「走位」啫！</p></body></html>