<html><header><meta charset="utf-8"><title>學鄭中基變Man　補氣力靠好餸</title></header><body><h1>學鄭中基變Man　補氣力靠好餸</h1><p>電影《黑拳》最近掀起話題，最有驚喜嘅係望落弱不禁風嘅男主角鄭中基，會顯露其拳腳功夫，拳拳到肉！如果你都想好似佢咁有Power，除咗可以搵教練操Fit外，最緊要叫老婆煮啲補氣力的餸菜，必定要有魚有肉，補定氣先有力量操練騷Quali。</p><p>記者：劉昱蘭<br> 攝影：何家亮<br> 示範：逸東酒店逸東軒<br> 譚棟師傅（27101093）</p><p>麒麟雙拳（柚皮滑豆腐）</p><p>價錢︰$25/4人<br> 需時︰30分鐘<br> 材料：金華火腿1両、柚皮1件、豆腐1盒、豬腩肉2両、鯪魚1/2條、鹽少許<br> 調味︰水1/2碗、雞粉/糖/油各適量<br> 芡汁︰蠔油1茶匙、雞粉/糖各少許<br> 做法：金華火腿汆水切片、豆腐加鹽以慢火蒸5分鐘備用。柚皮刨皮後浸水10分鐘瀝亁去甘苦味，起鑊以慢火煎香豬腩肉及鯪魚肉，加調味與柚皮一起燜1/2小時。將火腿、豆腐及柚皮分4份上碟排好，再埋芡汁即可。</p><p>金華火腿</p><p>售價<br> （a）$20/150g　平之選<br> （d）$45/100g</p><p>煮食貼士︰豆腐以保鮮紙包住蒸，倒汗水不流進豆腐會更滑，但包住要多蒸2分鐘（約7分鐘），蒸的時間要準，否則滑豆腐就變成嚡豆腐。</p><p>柔韌一字馬（逸東鎮江一字排）</p><p>價錢︰$25/5人<br> 需時︰30分鐘<br> 材料：腩排1斤、鎮江香醋1両、上湯2斤、生抽1両<br> 做法：腩排洗淨切件，以慢火蒸15分鐘。再起鑊加入醋、上湯及生抽，與腩排一起燜20分鐘即可。師傅教路，燜得愈耐愈入味，所以有時間的話，由頭燜到落尾燜足90分鐘就最理想。</p><p>鎮江香醋</p><p>售價<br> （a）$6/165g<br> （b）$6.5/4.8安士<br> （c）$6.5/250ml　平之選<br> （d）$8/100ml</p><p>揀肉心得︰好多女士喊減肥，見到肥肉唔敢放入口，但師傅話佢哋唔識貨，揀腩排唔好買全瘦，半肥瘦有膏有肉，燜落先夠滑夠鬆化。</p><p>雪火爆桂魚（油泡桂花魚球）</p><p>價錢︰$30/5人<br> 需時︰15分鐘<br> 材料：桂花魚1條、雪菜2両、葱段/紅辣椒絲各少許、唐芹1両、上湯6両、生粉/油各適量<br> 調味︰鹽/雞粉/糖各1/4茶匙、胡椒粉/麻油各少許<br> 做法：桂花魚起肉，魚肉切片後走油至熟留用。將雪菜、葱段、紅辣椒絲、唐芹、上湯及魚肉同落鑊，以慢火煮2分鐘，加入調味兜勻後埋生粉芡即可。</p><p>桂花魚</p><p>售價<br> （a）$20/8両<br> （b）$25.4/0.64斤　平之選</p><p>凌空飛魚（豉汁煎釀原條鯪魚）</p><p>價錢︰$30/5人<br> 需時︰20分鐘<br> 材料：鯪魚1斤、鹽/冬菇粒/陳皮/生粉各少許、油適量<br> 芡汁︰蠔油/蒜茸/芫荽/豆豉/雞粉/糖/老抽各少許<br> 做法：鯪魚起肉留魚皮，頭及尾略炸，魚肉加鹽、冬菇粒、陳皮、生粉攪爛至起膠搓成四方狀再一開二，將魚皮冚上面及上生粉，燒熱油炸魚約15分鐘後切件上碟，埋芡汁即可。</p><p>鯪魚</p><p>售價<br> （a）$1.5/両<br> （b）$7.7/0.462斤　平之選</p><p>分身忍術（瑤柱鮑汁琵琶豆腐）</p><p>價錢︰$20/5人<br> 需時︰15分鐘<br> 材料：豆腐11/2件、鯪魚肉2両、瑤柱1両、冬菇5錢、唐芹粒少許、油適量<br> 調味︰鹽/雞粉/糖/生粉各1/4茶匙、蛋1隻<br> 芡汁︰蠔油1茶匙、雞粉/糖各少許<br> 做法：豆腐瀝亁壓碎，與已浸發及切粒的瑤柱、冬菇、唐芹、鯪魚肉及調味拌勻，放在數隻湯羮上蒸5分鐘。起油鑊，從湯羮倒出豆腐煎至金黃色，埋芡汁即可。</p><p>豆腐</p><p>售價<br> （a）$2/磚　平之選<br> （b）$2.5/磚<br> （c）$3/磚<br> （d）$4/2磚　平之選</p><p>躍起飛腿（火腿浸津白）</p><p>價錢︰$15/5人<br> 需時︰10分鐘<br> 材料：津白11/2斤、金華火腿1両、上湯250毫升、唐芹粒少許<br> 調味︰鹽/雞粉/糖各少許<br> 做法：金華火腿汆水後切塊備用。津白洗淨，用上湯以慢火煮約10分鐘至腍身，加入調味略煮，放火腿上面後撒上唐芹粒即可。</p><p>津白</p><p>售價<br> （a）$5/斤<br> （b）$5.3/1.054斤<br> （c）$3.5/磅　平之選<br> （d）$2.5/100g</p><p>超市/街市資料</p><p>a.荃灣街市<br> 荃灣眾安街25號<br> <br> b.華潤萬家超級市場（葵涌）<br> 葵涌榮芳路9號恒景花園2樓<br> 24263667<br> <br> c.百佳超級市場（沙田）<br> 沙田正街11至17號偉華中心<br> 商場2字樓6至7號舖<br> 26987321<br> <br> d.city'super（沙田）<br> 沙田新城市廣場1期2樓<br> 26033488</p></body></html>