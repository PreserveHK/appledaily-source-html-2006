<html><header><meta charset="utf-8"><title>消費blog：上生活易攞飛睇內衣show</title></header><body><h1>消費blog：上生活易攞飛睇內衣show</h1><p>琳琳嚟緊去泰國旅行，話幫我買又平又抵嘅bra。<br> 我即刻話「唔使！」點知佢加多句窒我：「唔使怕醜呢﹗」我怕醜？我老實咁同佢講，我至愛嘅內衣品牌安莉芳，喺嚟緊周六、周日嘅下晝，喺銅鑼灣崇光21樓嘅「新婚生活易『網上排期結婚』講座」，舉行兩場內衣時裝表演。我早早book咗位啦。<br> 四個靚靚嘅模特兒即場演繹8個系列共20套嘅內衣及睡衣，包括體貼肌膚的嬌養系列、時尚活力的PUCCI印花系列、浪漫優雅的RoseBeauty、高貴典雅的經典系列、助你展現完美曲線的Optimum360魅幻系列；同埋秋季隆重推出的花語系列和羽意系列，以及全城首次展示、以華麗高貴見稱嘅LizaCheng系列。<br> 泰國嗰啲邊係我杯茶呢！我嘅身材同啲模特兒有得揮，睇佢哋着成點，再慢慢揀我杯茶（即係Cup呀）。<br> 我仲叫琳琳快啲上生活易網站登記免費索取當日門票㖭！：）<br> 逢周一至周四刊出</p></body></html>