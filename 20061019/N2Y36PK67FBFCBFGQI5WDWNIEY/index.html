<html><header><meta charset="utf-8"><title>CalvinKlein大屋漏水</title></header><body><h1>CalvinKlein大屋漏水</h1><p>美國時裝設計大師CalvinKlein最近惹官非。話說佢喺紐約有一間值1,400萬美元（約1.1億港元）嘅大屋，但大屋漏水，令隔鄰一個廚師間屋企喺1月水浸。人哋梗係唔高興，最近入稟法院，要佢賠償80,000美元（約60萬港元），原因係佢冇「好好咁維修佢間屋」。𠵱家件事調查中，唔知邊個啱。<br> 合眾社</p></body></html>