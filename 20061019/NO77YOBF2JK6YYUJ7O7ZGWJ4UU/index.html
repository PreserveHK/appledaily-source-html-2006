<html><header><meta charset="utf-8"><title>男人偷食　揀無油份潔霸　唔怕留唇印</title></header><body><h1>男人偷食　揀無油份潔霸　唔怕留唇印</h1><p>男人鍾意出去沙沙滾，左擁右抱十足大豪客，不知幾威風。返到屋企門口先知驚，幾個不脫色烈燄紅唇大大個印晒上面，就算用紙巾抹、用清水洗，整到爛面都仲係一撻撻，鐵證如山冇得抵賴，唔通要死死氣問老婆借卸妝油咩？橫死掂死，衝入toilet摷晒所有洗面產品出來博一鋪，話唔定洗得甩呢？<br>記者：盧家蕙<br>攝影：林栢鈞、楊錦文<br>Model：Ivan、Lin、Kieran</p><p>測試方法<br>Test1：打圈試清潔力</p><p>偷食男先唧出各款潔面產品，加水後往不脫色唇膏印上揉5次圈，睇吓邊款最快洗甩。</p><p>Test2：用機測濕度</p><p>擒擒青洗完面，偷食男冇時間搽保濕面乳，試吓用測濕機測試洗前洗後，邊隻產品保濕效能最強。</p><p>Test3：用家評語</p><p>由偷食男對各產品作出用家評語。</p><p>結果（以★★★★★為最高分）<br>無油易清洗</p><p>CLINIQUELiquidFaceWash洗面液不含油份，清洗容易，可去除污垢、皮屑及污染物，為剃鬚前作好準備，連耳朵及頸位也可使用。$170</p><p>清潔力：★★★★★<br> 冇咗9成唇膏印，好厲害。</p><p>保濕力：★★（+10.2%）<br> 成績未算理想。<br> 前31.5%<br> 後41.7%</p><p>偷食男小評：好多泡，洗完面有少少繃緊，最好即搽保濕Lotion。<br> 總分：★★★★</p><p>吸油排毒</p><p>~H2O+潔膚磨砂膏含排毒礦物泥、海草精華及蘆薈，能吸取過多油脂及帶走污垢，令肌膚感受更體貼及舒適的剃鬚效果。$160</p><p>清潔力：★★★★<br> 8成洗甩晒，潔力不錯。</p><p>保濕力：★★★★★（+34.9%）<br> 即使過咗5分鐘，水份都仲升高咗一半。<br> 前35.1%　後70%</p><p>偷食男小評：淡淡清香令皮膚好relax，潤而不膩，剃鬚前用最啱，且潔力強又勁保濕。<br> 總分：★★★★★<br> <br> 冠軍</p><p>草本舒緩敏感</p><p>L'OREAL深層油脂潔面泡含活性草本成份，能清潔毛孔內的油脂污垢，亦可舒緩泛紅及發炎等敏感症狀，保護肌膚。$59</p><p>清潔力：★★★★<br> 起泡力強，磨砂粒子可洗去8成唇印。</p><p>保濕度：★★★★（+19.7%）<br> 塊面吸咗水，人都醒神啲。<br> 前29.7%<br> 後49.1%</p><p>偷食男小評：粒子幼細，日日用都得，算幾爽唔𣲷，以咁嘅價錢都算超水準。<br> 總分：★★★★</p><p>殺菌防暗瘡</p><p>ettusaisHomme系列防暗瘡潔面皂在日本銷售No.1，不含油份，可清潔及清除老化角質，具殺菌作用，預防暗瘡。$90</p><p>清潔力：★★<br> (下巴位)唇印依然明顯，只洗走一半。</p><p>保濕度：★★★★（+18.2%）<br> 前24.5%<br> 後42.7%</p><p>偷食男小評：用梘幾麻煩，起泡快又多，可惜唔夠亁淨。<br> 總分：★★★</p><p>「阿王」力撐</p><p>CLARINSMEN活力潔面啫喱，由「阿王」城城力撐，可潔淨及淨化肌膚，令膚色不再灰沉暗啞，保持柔軟及活力。$190</p><p>清潔力：★★<br> 仲仍然見到成個唇印，效果一般。</p><p>保濕力：★★（+8.6%）　</p><p>偷食男小評：捽嗰下已經好滑，過水後塊面更史無前例咁光滑，不過保濕力稍遜。<br> 總分：★★★</p><p>油脂勁亁</p><p>TheFaceShop男士系列磨砂泡沫含吸油粉末及幼細微粒，去除老化角質層，加上竹樹、西柚等精華，可帶走多餘油脂，令肌膚更清爽。$70</p><p>清潔力：★<br> 效果不理想，明顯見到大紅唇。</p><p>保濕力：★（-6.4%）<br> 全場唯一洗完更亁。<br> 前34.5%<br> 後28.1%</p><p>偷食男小評：粒子質地比較粗，洗完好滑，似磨砂膏可作深層清潔。<br> 總分：★★</p><p>可當剃鬚膏</p><p>SHISEIDOMEN洗面膏含AMT及純植物性潔膚配方，可防亁燥，去除老化表皮細胞及污垢，亦可作剃鬚膏使用。$165</p><p>清潔力：★★<br> 有啲失望，只洗甩少少。</p><p>保濕力：★★★（+15.5%）</p><p>偷食男小評：賣點係一物二用，捽完面免過水就刮得鬚，氣味清新又滑溜，最弊係潔力唔理想。<br> 總分：★★★</p><p>JURLIQUE男士泡沫潔面液</p><p>含有機草本植物精華及抗氧成份，包括綠茶、葡萄籽及檸檬味茶樹，可徹底去除面上污垢，帶來保濕及光澤效果。$200</p><p>清潔力：★★★★<br> 保濕力：★★★（+12.6）<br> 偷食男小評：泡沫揉唔起，唔啱我呢類愛泡人士，洗完塊面好爽滑，香味清幽。</p><p>Shoplists</p><p>L'OREAL25910022<br> ettusais25063180<br> CLARINS29946238<br> CLINIQUE22657719<br> SHISEIDO28935543<br> JURLIQUE28683698<br> ~H2O+31827777<br> TheFaceShop34263230</p></body></html>