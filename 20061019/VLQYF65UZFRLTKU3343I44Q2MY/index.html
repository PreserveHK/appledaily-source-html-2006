<html><header><meta charset="utf-8"><title>迷你Hi-Fi幫你轉埋MP3<br></title></header><body><h1>迷你Hi-Fi幫你轉埋MP3<br></h1><p>今時今日，MP3嘅普及度已經毋庸置疑，不論PC定Mac友，大多用番蘋果嘅《iTunes》嚟轉AudioCD歌仔，但面對一啲唔熟悉電腦嘅用家，又或厭倦經常開電腦搞一大餐人士，呢款迷你Hi-FiNE-518就啱晒。事關佢不但可播放MP3/WMACD光碟，更可以USB直駁MP3機仔播歌，而最盞鬼係NE-518識得將AudioCD上嘅SoundTrack，自動轉晒做MP3格式，再儲存喺MP3機上或SD/MMC記憶卡上，真係連開電腦嘅功夫都慳番。<br>作為一部迷你Hi-Fi，其輸出功率已算不俗；兩邊囗星喇叭具5W輸出，除擺喺房中聽吓歌外，當然亦可作電腦喇叭之用。NE-518已內置重低音輸出，毋須再外接，夠晒慳位之餘，其15W重低音輸出功率更係澎湃，打PCGame絕對靚聲過腦場嘅喇叭仔。<br><br>記者：徐影龍</p><p>查詢：NetWinTechnology<br> （21104966）<br> </p></body></html>