<html><header><meta charset="utf-8"><title>車人合一：Shopping玩OffRoad瓣瓣掂　AudiQ7女人揸得起！</title></header><body><h1>車人合一：Shopping玩OffRoad瓣瓣掂　AudiQ7女人揸得起！</h1><p>啲男人成日話車大，女人揸唔到！四驅，女人唔識玩！貴車，搵司機揸咪得囉！其實，通通都錯。女人可以愛車、可以玩大車、一樣可以享受駕駛樂趣。今日揸架AudiQ7呢部咁大嘅豪華SUV，嫉妒的眼神來自男同事：「部車咁大架，你女仔人家點揸到！」羨慕的目光來自女同事：「嘩！好型仔，可唔可以載我兜一轉？」經過珠海OffRoad泥地試車、香港馬路實戰，各位大男人請聽住，我夠膽講句：「Q7，女人絕對揸得起！」<br>記者：陸伊琳<br>攝影：譚盈傑<br>模特兒：Dicky</p><p>8個女人愛揸Q7的理由<br>1.泊車冇難度</p><p>Q7雖大，但勝在有很多好幫手助各位姊妹倒車及泊車，其一是倒後鏡認真大，對車後情況瞭如指掌；另一個就是泊車攝錄機，畫面上有埋行車線導引，鏡頭又超廣角，泊車點水皮都冇問題。</p><p>2.萬用家庭車</p><p>7人車載老攜幼最方便，收起座椅空間無限大，揸去掃貨Shopping無問題，中環Shop到銅鑼灣，所有戰利品一車過，通通載回家！</p><p>3.收合座椅不費力</p><p>好多7人車，要收起最尾排的座椅都要勞動各位男朋友、老公們幫手，真係少啲氣力都收唔到，稍不小心甚至會弄粗白滑之手；Q7的後座以按鈕方式把座椅電動開合，可以自己動手不求人。</p><p>4.流動日光車</p><p>前中排有個可開合的天窗，而後排就有個透風天幕，陽光可照射到車廂內，盡享日光浴，晚上更可變成流動觀星車，四處曬月光。</p><p>5.先進系統馴服野馬</p><p>Q7採用4.2公升V8引擎，馬力達350bhp/6,800rpm，而扭力有成440Nm/3,500rpm，看似是一部好惡的車，但由於有先進電子系統如ESP嘅協助，無論在OffRoad泥濘路上、馬路上，都令司機駕駛自如，加上傳動是6前速Tiptronic半自動波，令各位姊妹更易操控，真正享受到駕駛樂趣。</p><p>6.高貴狂野兼備</p><p>Q7的確是架多功能家庭車，黑色車身走在繁忙都市感覺高貴、灰色走在越野森林中活力又狂野，攀山涉水樣樣皆能，遇上更難行的路也不怕，想升高架車過壆，一一應付得到。</p><p>7.簡單多功能</p><p>車廂設備齊全，採用銀、黑色配襯，十分有型。錶板及MMI系統都十分UserFriendly，簡單得來又齊全，一目了然。</p><p>8.前中後送風勁涼</p><p>車廂冷氣送風口特多，前中後都有風口，中排更可自行調校風速，十分方便，冷氣勁夠，唔使擔心會熱溶個妝；加上皮椅十分好坐，中排又夠闊落，一上車真想發個好夢，睡到不想落車。</p><p>AudiQ7規格</p><p>引擎：4,163c.c.V8DOHC<br> 馬力：350bhp/6,800rpm<br> 扭力：440Nm/3,500rpm<br> 傳動：6前速Tiptronic半自動波，恒式4驅<br> 售價：$875,000<br> 車輛提供：合廸汽車（25281862）</p><p>Q7試車日Fans咪錯過</p><p>「粉絲」們，你哋睇完今日嘅介紹之後，係咪好想親身感受一下Q7嘅威力？係的話就記住唔好錯過由即日起至今個星期日（10月20至22日），喺Audi位於金鐘旗艦Showroom舉行嘅「Q7試車日」；屆時除咗可以喺Showroom入面慢慢睇車之外，仲可以親身試駕，感受一下Q7嘅過人之處。</p><p>日期：10月20至22日<br> 時間：9:00am-8:00pm<br> 地點：全新Audi金鐘陳列室<br> 地址：金鐘海富中心第1座地下</p></body></html>