<html><header><meta charset="utf-8"><title>金晶恩憂怨造勢</title></header><body><h1>金晶恩憂怨造勢</h1><p>由韓星金晶恩同李瑞鎮主演嘅新劇《戀人》將於下月8號，緊接Eric嘅《無敵的降落傘要員》，喺當地SBS電視台首播，兩人日前就拍咗張好憂怨嘅海報造勢。講開《無》劇，近日收視真係每況愈下，前晚只得8.9%收視，比同時段嘅河知雲《黃真伊》同高賢貞《狐狸呀你做甚麼》相差一大截，睇嚟電視台都要諗諗計！</p></body></html>