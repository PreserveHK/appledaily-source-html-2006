<html><header><meta charset="utf-8"><title>求驗客手記：利記換波衫即贏波</title></header><body><h1>求驗客手記：利記換波衫即贏波</h1><p>英超球會利物浦喺「謝老四」缺席下，於周三晚作客法國波爾多，憑高治嘅入球小勝1:0，得7分與燕豪芬並列C組榜首；但，求大俠睇波時覺得怪怪哋……呀，原來紅軍件衫冇咗贊助商個名㗎！睇開紅軍嘅球迷或者會唔慣，但係阿仙奴一「改」波衫後就贏波，紅軍又係咁，遲啲如果各隊運滯時可以參考吓喎。</p></body></html>