<html><header><meta charset="utf-8"><title>鄭融鄧健泓空中情緣一試傾心</title></header><body><h1>鄭融鄧健泓空中情緣一試傾心</h1><p>鄧健泓最近與鄭融一起錄廣播劇，他揚言參與錄廣播劇後即上癮，又認為只用聲線表達個人情緒很有挑戰性。不過由於鄭融首次錄廣播劇，有些對白較難明白，所以頻頻NG。</p><p>鄭融和鄧健泓（Patrick）最近灌錄Moov.now.com.hk的《從頭說愛》廣播劇，鄧健泓對廣播劇甚感興趣，更揚言錄上癮，希望再有機會參與，他說：「錄廣播劇真係好好玩，因為好考技巧，要靠把聲表達情緒，錄嗰陣監製會喺現場指點，所以覺得同拍劇冇分別。」</p><p>帶公仔陪錄音</p><p>兩人在劇中的性格非常相似，聲演髮型師的鄭融不懂得表達自己，而且總是逃避現實，Patrick則性格沉默。現實生活中，他們也有共同嗜好，Patrick說：「錄音嘅時候，我見佢帶埋個公仔嚟，有時會同個公仔講嘢，又會放喺張枱對住隻公仔。哈哈！同我好似，只係我嘅公仔係機械人。」
</p><p>對白難明頻NG</p><p>首次參與廣播劇演出的鄭融，有時因為對白太難明白，所以頻頻NG，間中Patrick也會教路，鄭融說：「我都鍾意做廣播劇，覺得用把聲嚟演繹個角色難度幾高。不過有時啲對白就比較難明，好彩Patrick有解釋畀我聽。」Patrick也覺得自己在廣播劇方面有潛質，他說：「之前試過為卡通片配音，要睇住口形嚟配番啲聲，幾得意。」<br> 採訪：王連連<br> 攝影：陳慧安<br> 場地提供：HairCulture<br> 髮型：TavinLiu、<br> MingLaiofHairCulture<br> 化妝：VinciTsang.com（鄭融）<br> 服裝提供：React銅鑼灣店（鄧健泓）&#13;</p></body></html>