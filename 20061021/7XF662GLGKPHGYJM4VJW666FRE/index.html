<html><header><meta charset="utf-8"><title>車人合一：德國測試BMWX3膽大衝得起！</title></header><body><h1>車人合一：德國測試BMWX3膽大衝得起！</h1><p>今次到德國慕尼黑測試新款BMWX3，廠方特別在一個名為FrOttmanningerHeide的地方，Set晒各種不同嘅越野路段，等我哋感受一下新車嘅過人之處。由於新車內膽有大改進，例如改換馬力增多41匹嘅3.0公升直6引擎，輔以能因應不同路面情況，而將動力分配至各車輪嘅xDrive系統，OffRoad表現比舊有型號出色，連衝水氹都全無問題！<br>記者、攝影：鄭達基</p><p>瘋狂OffRoadSnapShot</p><p>新引擎馬力加多41匹，配埋xDrive系統，上山落水都OK。</p><p>如果喺OffRoad場地，突然出現一位揸住部新款BMWX3嘅女孩子的話，全場定必起哄，這可能因為佢係靚女之外，仲可能會有人大嗌：「女仔人家揸部Jeep嚟玩，得唔得㗎？」嗱，其他車我就唔敢講，但新款BMWX3呢？我諗就無問題啦！第一，部車嘅Size唔算大，坐喺車入面睇位都好容易。第二，新車用嘅係全新3.0公升直6引擎，比原來嗰台輕好多，同時因為加入咗BMW獨有嘅Valvetronic技術，單係馬力及扭力輸出都已經多咗41hp同埋15Nm，分別達272hp/6,650rpm及315Nm/2,750rpm，起步加速反應爽好多。<br> 不過，最能夠令女仔變做OffRoad能手，絕對唔可以少咗套6前速Steptronic半自動波箱，同埋xDrive全時間4輪驅動系統嗰份。前者經改良後，轉檔時間比傳統自動波箱快50%，令行車表現更順滑；至於xDrive全時間4輪驅動系統，電腦會按不同路面而作出前後車輪動力分布嘅調校，同時又會透過監控車輪轉速、軚盤轉向角度等等嚟瞬間改變前後車軸嘅動力分布。另外，喺多套電子系統如DSC、ASC同埋HDC等等嘅幫助下，就算女仔揸住佢上山落斜攀山涉水都NoProblem！</p><p>外觀車廂皆小改，但睇落都好有自己Style，襯晒！</p><p>咩話？女士們又話驚部X3個Look好薯？嘻，呢個擔心真係多餘；無錯，新款X3的確同舊款嘅差唔多，但有以4盞圓形頭燈及2盞霧燈組成嘅「6眼」車頭設計、新款嘅雙層頭尾泵把、換成LED嘅尾燈組合等等，乜個Look仲會薯咩？車廂方面都好齊料，甚麼真皮電控座椅、音響同恒溫冷氣全部有齊，而3幅式真皮軚環係新Design，襯落去都咪話唔正。</p><p>BMWX33.0siA規格</p><p>引擎：2,996c.c.直6DOHC<br> 馬力：272hp/6,650rpm<br> 扭力：315Nm/2,750rpm<br> 傳動：6前速Steptronic半自動波<br> 售價：$528,000<br> 查詢：BMWHK（27145271）</p></body></html>