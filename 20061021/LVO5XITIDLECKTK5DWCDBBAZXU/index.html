<html><header><meta charset="utf-8"><title>縮骨男唔響應　發起人孤獨行動<br>快閃反港女失敗</title></header><body><h1>縮骨男唔響應　發起人孤獨行動<br>快閃反港女失敗</h1><p>反港女大聯盟頭炮活動宣告敗陣！網友「不教度陰山」發起反港女快閃黨，計劃與同道中人在銅鑼灣地鐵站門外聚集，一起朗讀「媾咗佢哋真濕滯，注定被人當契弟」等反港女人打油詩。可惜只有發起人現身，孤掌難鳴。事後有網友在討論區指摘其他反港女人士縮骨冇品，「真係幾可悲」。</p><p>根據活動發起人的網上號召留言，本報記者昨日正午在銅鑼灣地鐵站E出口等候，發現有十多個地鐵職員、便衣及軍裝警察已在場戒備，當有便衣警員走向一名頸掛黑色袋、身穿白T恤、手執紙張的四眼青年，記者才發現不教度陰山已讀畢打油詩準備離去，聲線之細可想而知。他對記者承認是快閃黨後，即跑進地鐵站離開。</p><p>發起人：我預咗犧牲！</p><p>「不教度陰山」早前接受《壹本便利》訪問時稱真名為阿鴻，25歲，從未拍拖，並揚言「革命總要有人犧牲，我預咗犧牲！」事後他在高登討論區報告出征過程：「12:55，好多人，但只係路過。到1:00，得我一丁友，我唔理咁多，就行出路中心…一次反擊港女嘅行動就咁就完！」<br> 不少網友昨日對阿鴻講得出做得到的情操表示折服，也有網友揶揄「果然冇人睬你」；網友小范則對沒出席的反港女人士失望：「其實真係幾可悲，高登每一日都有唔少人反港女，但響應嘅人竟然一個都冇。」</p></body></html>