<html><header><meta charset="utf-8"><title>日職大勢：市原心跳紅鑽鬥「大」 - 青蛙仔</title></header><body><h1>日職大勢：市原心跳紅鑽鬥「大」 - 青蛙仔</h1><p>筍貨之選--日職金句<br>日職一向入球多，向攻力強球隊埋手敲總入球「大」，今次就挑選了市原、心跳及紅鑽3場。<br><br>本欄為二線波專區，眾名家將會就不同聯賽，全面分析當日的比賽大勢，並提供全面的投注策略。</p><p>今日轉轉口味，唔玩勝和負轉攻入球「大細」，推介千葉巿原主場對大宮松鼠、清水心跳迎新潟天鵝及浦和紅鑽主場對川崎前鋒同開「大」，並以3串1方式過關。</p><p>市原迎「鼠」必攻</p><p>市原攻擊力在日職聯排第5，27場入51球，但失球多達44球，名副其實有前冇後；要留意其中場大將阿部勇樹當「弗」，上場對鹿島鹿角更連中三元助球隊贏4:0，相信其入球陸續有來；松鼠近8仗雖是2和6負，但當中僅兩場沒有入球，故首選1.48倍的入球「大」，並博市原「主勝」。<br> 至於心跳迎戰天鵝，前者可強陣，射手曹宰榛亦於上場重拾射門鞋，今仗贏波冇問題。考慮到他們兩隊近5次碰頭，4次開入球「大」，必補1.45倍的「大」。<br> 紅鑽射手華盛頓於聯賽已入19球，加上有中場大將邦廸停賽期滿復出，攻力更完整；川崎前鋒攻力亦強，射手我那霸和樹上仗梅開二度，故熱捧1.42倍入球「大」。<br> 青蛙仔</p></body></html>