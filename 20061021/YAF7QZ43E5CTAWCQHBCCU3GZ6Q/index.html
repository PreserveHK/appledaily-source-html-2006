<html><header><meta charset="utf-8"><title>庭外稱：董建華害我慘啲　佢只係踩多腳<br>好老闆出庭求官放過偷錢女下屬</title></header><body><h1>庭外稱：董建華害我慘啲　佢只係踩多腳<br>好老闆出庭求官放過偷錢女下屬</h1><p>【本報訊】好老闆難求，被下屬偷走380萬元，仍肯為下屬向法官求情，甚至願意繼續聘用對方的老闆更難求。有位非常老闆放棄演藝生涯，轉而從商，但戲如人生，由九龍灣乙級寫字樓搬到觀塘區工廈，在生意最不景氣時發現下屬偷走巨款，他仍能從容笑說：「董建華八萬五害得我慘啲，斬我一大刀，佢（指下屬）只係踩多腳啫！」　記者：黃家慧、姜偉康</p><p>昨日親身到區域法院為下屬陳秀芳（被告）求情的吳仕德，特意呈上一封求情信，希望法庭畀機會予這個年輕人。因「好人好事」曝光，離開法庭時被追訪，做藝員時反而沒試過被這麼多記者簇擁。「好耐冇對鏡頭，況且𠵱家唔係做緊戲嘛！」面對閃光燈閃過不停，他有點尷尬。他說，事件曝光後接到很多電話：「啲朋友問我：『你公司請唔請人，我哋都嚟做！』」<br> 380萬元不是小數目，26歲的陳秀芳答應為做成衣生意的吳仕德打一世工，用今後的薪酬還債。她的代表律師說，會幫吳打42年工，應可還清債項。不願透露實際年齡的吳笑說：「我都唔知有冇42年命。不過，迫死佢都冇用，畀條生路佢行好過啦！」</p><p>遭被告取去380萬元</p><p>說他是好老闆，不是言過其實，幫他打工十多年的職員鄭小姐甚至形容他是「絕種動物」：「我哋啲同事當佢係大佬，諗唔通嘅嘢，甚至感情問題，都會問佢意見。」不過，吳仍是鑽石王老五。公司經常舉辦活動，每有同事生日，除了利是外還有禮物，大時大節又會有抽獎活動。記者說，陳秀芳今次拿了個380萬元頭獎，吳不禁苦笑。他說，雖然不能百分百肯定陳是被另一名舊夥計、即同案棄保潛逃的被告郭惠玲欺騙，誤以為郭惹官非，幫手籌錢犯案，但由陳自94年受僱開始，一直給他的印象是「擔屎唔偷食」。「當時文員嘅市價係六千，佢只要求四千五，話諗住嚟學吓嘢，當攞經驗，咁我畀咗六千五佢。」<br> 一提起棄保潛逃的舊夥計郭惠玲，吳即有點激動。他說自己也中招，有人說亡母留下逾千億遺產，游說他搞金融投資，他給了十多萬元卻無下聞，之後有人玩失蹤。公司也有女職員差點墮陷阱，有人吹噓說認識阿拉伯王子，叫職員投資金沙生意。另有客戶投訴，有人借走LV手袋去舞會，但去如黃鶴。吳說，好景時因往來支票多，他根本不察覺賬目有問題，後來生意少，他發現不妥下問陳秀芳，陳即承認。陳說曾致電郭，但找不到她，對方還留言說患胃癌，叫陳不要再找她。吳坦言，當知道陳偷錢時很氣憤：「俾信任嘅人呃，梗係傷，但後來知佢俾人利用，連自己啲錢都俾人呃，大家都係受害人。」他希望下周一法官就陳秀芳所承認的一項盜竊罪輕判。<br> 案件編號：DCCC331/2006</p></body></html>