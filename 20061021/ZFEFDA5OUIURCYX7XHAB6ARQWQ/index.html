<html><header><meta charset="utf-8"><title>供樓養家　賣肉行騷<br>楊思琦任老外攬啜男友啞忍</title></header><body><h1>供樓養家　賣肉行騷<br>楊思琦任老外攬啜男友啞忍</h1><p>楊思琦昨日在金鐘擔任模特兒行騷，為了賺錢供樓的她穿上低胸透視裝並露黑bra，品牌的國際副總裁SteveHolt在台上對思琦虎視眈眈，更當眾又攬又錫，為保飯碗的思琦只能尷尬苦笑，完全沒有反抗餘地。但其男友李永豪得知後竟表示不太介意，更稱尊重女友的工作，言詞間有啞忍之意。</p><p>有屋邨港姐之稱的無綫姐仔楊思琦，雖然在無綫台慶亮燈夜淪落至第三排的位置，但無損國際品牌對她的鍾愛，頻獲邀任模特兒行騷，而為了要供樓，更要任勞任怨。去年思琦為尖沙嘴崇光百貨擔任泳衣騷的模特兒時，穿三點式示人；而本月中她為iBLUES行騷時，就以金色bra、啡色透視外套谷胸造型大搶風頭，為錢博到盡。<br> 思琦昨日於金鐘太古廣場為品牌Rockport擔任模特兒行騷，她先以粉紅色低胸上衣跟男模特兒行騷，其後換上黑色透視露黑bra裝，盡顯美好身段，性感誘惑地和品牌副總裁SteveHolt手拖手出場，Steve見她如見蜜糖，整個活動上亦步亦趨。模特兒出身的Steve，昨日面對既甜美又性感的思琦情難自禁，他先以右手輕攬着女方的纖腰，然後從後熊抱，雙手放在她的胸下，還肉緊地和思琦面貼面，更按捺不住吻思琦的左邊面龐。</p><p>滿意酬勞<br>做足安全措施</p><p>思琦隨後坐下示範新款鞋款，Steve即走到思琦身後，以右手搭着女方的膊頭，然後又將面龐哄往女方。影大合照時，Steve對左手邊的名模Ana.R興趣不大，視線離不開思琦，更無視台下記者的注視，將思琦輕擁入懷，先錫她的左邊面，再錫她的右邊面。面對客戶的熱情舉動，思琦為保飯碗只得苦笑面對，而同場任嘉賓睇騷的方力申事後不禁說：「思琦姐好勁，好淡定。」<br> 接受訪問時，楊思琦表示滿意酬勞，問她可知Steve會作出如此大膽的舉動，她說：「之前都有綵排過，對方只係攬腰。」那麼覺得他的舉動如何？楊思琦笑說：「佢好肉緊，個人太熱情啫。」問她行騷既要賣性感又要給高層錫，是否會增加多些酬勞，思琦聞言說：「唔可以咁計嘅。」思琦笑稱除了男朋友李永豪外，沒有給其他人如此攬過，問她可擔心男友呷醋，她說：「唔會嘅，咁知係工作，唔使同佢講先，而自己都做足安全措施。」<br> 楊思琦密密不停接模特兒工作，拋胸賣肉賺錢，男友李永豪雖然貌似台灣人氣偶像明道，但在無綫的發展平平，出道至今只是做一些毫不起眼的角色，星途黯淡，女方也不斷被指要養埋男友。</p><p>鼎爺扯火<br>「可以告佢㗎」</p><p>對於女友楊思琦被老外高層熊抱和錫面，李永豪昨日接受電話訪問時，頗為平靜地回應說：「我未睇過啲相，好難講到有乜嘢反應，等我聽日睇到啲相，你先再打嚟問過我。」女友近期頻頻性感行騷，李永豪表示並不介意，他說：「係思琦自己選擇嘅工作，我唔鍾意管女朋友，會尊重佢嘅決定。」<br> 身為未來老爺的李家鼎反而有點激動，他昨日在電話中說：「乜大會當時冇出面咩，思琦係TVB嘅藝人，公司可以幫佢出面，如果（行為）真係太過份，可以告佢㗎。」問鼎爺可會為未來新抱出頭？他說：「佢（楊思琦）唔講我唔會出聲，我又唔係佢啲家人。」若鼎爺在現場，可會出面制止？他說：「我都唔喺現場，真係答唔到你。」<br> 採訪：吳天慧、比華利<br> 攝影：陳志嵐</p></body></html>