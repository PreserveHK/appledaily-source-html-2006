<html><header><meta charset="utf-8"><title>車，活動！：BMWExperience2006有X3睇有Game玩</title></header><body><h1>車，活動！：BMWExperience2006有X3睇有Game玩</h1><p>上星期同大家提過嘅BMWExperience2006活動，話咁快就到咗最後一日；據聞呢幾日有好多人入場參加，皆因入面有車睇之外，仲有好多適合一家大細玩嘅節目，例如專為兒童而設嘅ChildrenTrack、啱晒打Golf朋友玩嘅電腦模擬Golf，甚至連攀石都有得玩，咁又真係難怪有咁多人入場！</p><p>新款X3全場矚目</p><p>至於展出嘅車輛方面，幾乎全部BMW車款都有齊，當中最矚目肯定係新款X3，縱使外觀同車廂嘅改變唔大，但佢用嗰台3.0公升引擎係新出品，而且馬力仲要比舊款嘅多41匹達272匹，配埋同樣係全新嘅6前速Steptronic半自動波箱，性能反應明顯強得多。若然你想同家人或朋友，可以喺玩Game同睇車呢兩樣活動之中，度過今個周日的話，咁就唔好錯過呢個最後機會，同埋記住開放時間係10:00am至6:00pm呀！</p><p>記者、攝影：鄭達基</p></body></html>