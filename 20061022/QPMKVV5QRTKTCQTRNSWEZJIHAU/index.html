<html><header><meta charset="utf-8"><title>速水直道黑仔有運行</title></header><body><h1>速水直道黑仔有運行</h1><p>有「日本郭品超」之稱嘅日本男星速水直道，憑住高大威猛嘅身形迷死唔少少女，不過早前由佢夥拍長澤正美嘅電影《ROUGH》票房慘敗，處男擔正嘅劇集《Regatta》又因為收視低迷而腰斬，搞到人氣大跌。不過富士電視台未驚過，仲打算搵速水孭飛做下季開拍嘅「月九」劇《東京鐵塔》男主角，速水翻唔翻到身就要睇呢鋪喇。</p></body></html>