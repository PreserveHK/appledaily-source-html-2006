<html><header><meta charset="utf-8"><title>麥記新產品難得好味</title></header><body><h1>麥記新產品難得好味</h1><p>近年麥記Keep住推出新口味或新產品，可惜由飯tastic、下午茶餐到星星薯餅都俾人踩到盡，今期最新嘅蕉蕉脆批終於出人頭地，人人讚好。網友kin~kin先讚：「今日試咗，我覺得幾好……係M記除咗早餐個薯餅同麥旋風外唯一我覺得都算ok嘅食物……」吉吉阿弟仔都話唔錯：「食咗咁多年蘋果批，可以轉吓口味啦。」masaki就讚：「無applepie咁甜。」jimmyogata就讚：「好大嚿香蕉喺入面~」tetsuand甚至提出自創冰火食法：「買多個$2.5嘅雪糕，放上去個批上面食，一冷一熱仲正！！有冰火效果！！」我呀，唔算鍾意，亦唔算抗拒囉，不過日本漢堡包專門店MosBurger殺入香港，睇嚟M記都要出多啲新嘢準備接受挑戰喇。</p><p>網址： http://www.gaforum.org/showthread.php?p=5378627#post5378627 </p></body></html>