<html><header><meta charset="utf-8"><title>Honda電單車成偷車賊目標</title></header><body><h1>Honda電單車成偷車賊目標</h1><p>唉，有時真係點都諗唔到，揸電單車諗住方便自己，點知會方便埋啲偷車賊，早前喺《iBike》網站入面嘅討論區中，網友B12貼出由警方提供嘅八月份全港電單車失竊報告，Honda車系仍穩佔榜首位置，喺46部失車中有32部係Honda車，當中有半數為CB400系列，高危地點有中西區、灣仔、旺角、觀塘、葵青和元朗等地，有網友睇完呢個Report之後話Honda車真係好危險，好似網友ken6606回覆話：「Honda車又帶到離行離列啦……各位Honda車主小心鎖好部車！」而電單車男更話：「偷車賊，祝你們早登極樂！」<br>究竟係車主大意吖，定係賊仔狼呢？如果喺高危區泊車過夜，而俾賊人睇中就話冇計啫，因為賊仔會好似警察咁巡邏各區，睇吓目標嘅停泊時間，再估計附近人流情況而落手，通常俾偷車集團睇中你架車，你就只好講句OhMyGod！但係如果係「個體戶」，咁你架車最多係唔見幾件Parts，但可惜有部份車主就真係大意咗啲，泊車唔用車套又唔鎖好佢，諗住唔會咁蹺，點知轉頭返嚟就冇咗架車，真係唔到你唔信。車主們自己要提高警覺，避免將車停泊喺人流少嘅地方，泊好車後要鎖好架車，以免俾賊人有機可乘。<br>文：Chris</p><p> http://forum.ibike.com.hk/viewthread.php?tid=22830&amp;fpage=1 </p></body></html>