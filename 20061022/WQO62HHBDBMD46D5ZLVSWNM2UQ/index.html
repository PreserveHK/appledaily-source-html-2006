<html><header><meta charset="utf-8"><title>玉木宏騎呢卡通人</title></header><body><h1>玉木宏騎呢卡通人</h1><p>新一輯嘅《櫻桃小丸子》真人版特備劇喺呢個月31日播出，唔少日劇迷都好期待。新一輯故事搵嚟型男玉木宏同靚女國仲涼子客串，扮演年輕時嘅小丸子父母，齋睇兩人嘅造型，已經夠晒騎呢搞笑。另外，由即日至下月5號，喺台場富士電視台入面會搞個小丸子展覽，去開日本嘅fans不妨參觀一下。</p></body></html>