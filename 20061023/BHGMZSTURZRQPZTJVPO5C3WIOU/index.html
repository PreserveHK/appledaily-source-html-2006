<html><header><meta charset="utf-8"><title>阿姐藍戰衣赴喜宴</title></header><body><h1>阿姐藍戰衣赴喜宴</h1><p>阿姐汪明荃前晚去洲際酒店出席前民政事務局常任秘書長李麗娟嘅嫁女喜宴，佢仲着住件幾特別嘅藍色旗袍出席宴會，認真喜氣洋洋，送禮方面阿姐話都係簡簡單單折現算啦。前晚婚宴布置幾有心思，以電影《史密夫決戰史密妻》為藍本，阿姐大讚有趣，仲叫記者幫佢拍照留念㖭。</p></body></html>