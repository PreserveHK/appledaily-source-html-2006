<html><header><meta charset="utf-8"><title>求驗客手記：不來梅戰將個個掂</title></header><body><h1>求驗客手記：不來梅戰將個個掂</h1><p>前日睇雲達不來梅主場對拜仁慕尼黑場德甲大戰，見證何謂優勝劣敗，最令拜仁捧場客激氣係睇住盧斯奧輸第一球時被廸亞高玩弄，繼而擺烏龍，衰啲講睇佢下半場中段傷出，完全唔覺得可惜。講番不來梅，最厲害係當禾美入波後，今季隊波已經有13個球員數過糊，果然係周身刀張張利喎。</p></body></html>