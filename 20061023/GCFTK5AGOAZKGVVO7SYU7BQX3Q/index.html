<html><header><meta charset="utf-8"><title>楊崢誓做至靚新娘</title></header><body><h1>楊崢誓做至靚新娘</h1><p>名模楊崢前日喺銅鑼灣崇光百貨出席「婚之展2006」，佢着上性感婚紗行騷，仲話：「一個女仔出嫁嘅時候，佢老公會係心目中最理想嘅人選，所以新娘一定要最靚，將幸福寫晒喺面上。」楊崢憧憬將來自己嘅婚禮可以喺充滿陽光氣息嘅海邊舉行。</p></body></html>