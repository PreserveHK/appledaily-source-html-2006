<html><header><meta charset="utf-8"><title>樂基兒萬聖夜飛起黎明　全女班睇騷</title></header><body><h1>樂基兒萬聖夜飛起黎明　全女班睇騷</h1><p>黎明女友樂基兒昨日在旺角演出「嘩鬼花生騷」，問她萬聖節如何慶祝，她事先張揚已相約數名女性友人看瑪麗嘉兒（MariahCarey）演唱會，換言之沒有黎明份。提到徐子淇快將出嫁，下一個會否輪到她時，她指從來沒有計劃，估計模特兒界下一個出嫁的是LisaS.。</p><p>黎明女友、名模樂基兒昨日在旺角新世紀廣場演出「嘩鬼花生騷」，她以駁髮look出現，但妝容卻沒有其他模特兒般誇張。提到萬聖節，她表示小時候在外國生活，每逢萬聖節都會聯朋結隊四出按人門鈴拿糖吃，至於今個萬聖節她會與誰度過？她即說：「我已經約咗幾個女性朋友睇MariahCarey演唱會，因為我好鍾意聽佢嗰首《Hero》。」</p><p>畫畫設計有天份</p><p>自嘲唱歌毫無天份的樂基兒續說：「每次同朋友去卡拉OK，我一唱歌啲朋友就會彈開晒。」問早前不是有傳黎明有意簽她做歌手嗎？她說：「都話係傳聞啦，我都話自己唱歌難聽冇天份，邊有可能呢。」再問她認為自己的天份在那？她說：「我諗係畫畫同設計。」<br> 樂基兒表示有興趣設計珠寶，但只是腦袋在想，未有計劃何時實行，她說：「我個人從來都冇乜計劃嘅，反而係其他人幫我計劃。」問她有否像一般女孩子計劃在甚麼歲數結婚時，她說：「我冇乜諗呢啲嘢，我淨係會諗吓聽日出街着乜衫。」&#13;</p><p>爆LisaS.有嫁期</p><p>當記者告之徐子淇快將出閣，樂基兒即說：「咁恭喜佢囉。」再問她會否是下一個結婚的模特兒時，她說：「唔會啦，我諗模特兒之中，下一個結婚嘅應該係LisaS.。」<br> 採訪：GeneNg　攝影：ChenWaiOn</p></body></html>