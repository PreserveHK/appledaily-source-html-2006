<html><header><meta charset="utf-8"><title>港女理財防老</title></header><body><h1>港女理財防老</h1><p>香港女人其實最需要乜？除咗魔鬼身材同男朋友或者老公之外，其實最想係有筆錢，退休後可以慢慢「搣」。<br> 根據香港財務策劃師學會一個關於女人理財習慣的調查顯示，響3754份問卷中，差唔多一半受訪者話，係以退休為終極目標，28%話希望響51至55歲之間退休；38%認為男人應該響56至60歲先好退休。至於佢哋理財目標嘅第二位係置業，第三位係預留資金畀子女教育。<br> 另外，調查又發現，72%女人有儲蓄習慣，53%話有買股票基金，而會將錢投放響扮靚、娛樂同埋外遊嘅受訪者，分別有38%、37%同埋36%……其實唔使問咁多，古今中外，正常情況下，女人其實咪又係希望有美麗面孔、健康體魄、開朗心境，最好就嫁埋個有錢人，你話係咪？</p></body></html>