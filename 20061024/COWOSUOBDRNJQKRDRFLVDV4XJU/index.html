<html><header><meta charset="utf-8"><title>求驗客手記：P祖威猛不愧罰球王</title></header><body><h1>求驗客手記：P祖威猛不愧罰球王</h1><p>里昂嘅巴西中場P祖連奴前晚梅開二度，協助球隊4:1擊敗頭號勁敵馬賽，以8分差距壓倒對方排榜首。P祖連奴又射入1個招牌罰球，真不愧係罰球王；里昂雖然呢兩年中場有艾辛同廸亞拉離隊，但對球隊一啲影響都冇，證明P祖連奴先係核心，無奈大球會都嫌佢老，如果唔係里昂點留得住佢呀！</p></body></html>