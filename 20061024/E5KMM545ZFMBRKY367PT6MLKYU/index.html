<html><header><meta charset="utf-8"><title>車精品：經典模型車最愛懷舊MX-5</title></header><body><h1>車精品：經典模型車最愛懷舊MX-5</h1><p>作為車迷嘅你同我，有時會走去模型舖買部心頭好，但呢啲大多喺商場嘅店舖，款式可能會無咁多；咁倒不如去一間設於葵涌某工業大廈嘅模型店睇吓，因為佢哋有好多外面商店都無嘅特別款式外，就連一啲經典車款嘅模型佢哋都有，就好似今日要介紹嘅第一代MX-5模型咁，話唔定會搵到好嘢呢！<br>記者：鄭達基<br>攝影：林栢鈞</p><p>軟篷硬篷任你揀　EunosRoadster</p><p>實不相瞞，我一直係MazdaMX-5嘅Fans，只可惜至今仍未能成為它的主人，所以我會揀呢部EBBRO出品、兼限量3,000部嘅EunosRoadster（即MazdaMX-5出口版）模型嚟頂吓癮先。佢最大賣點，除咗係跟足當年第一代V-Spec.特別版製造，連BBS鋼線軨都有埋之外，一組「跳燈」更可選擇開合。</p><p>經典名驅　BMW635CSi</p><p>舊BMW6系有大班擁戴者；今趟Kyosho推出嘅1:43舊6系模型車，限量2,016部嘅佢，外觀同車廂都同當年嘅真車無分別，連鋼線軨都可以喺佢身上搵得到，勁！</p><p>查詢：GreatEagleMinicarsShop（23330066）<br> 網址： http://www.greateaglehk.com/shop </p></body></html>