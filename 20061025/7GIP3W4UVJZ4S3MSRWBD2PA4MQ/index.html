<html><header><meta charset="utf-8"><title>好想飛之親子遊　日本：企鵝肚腩白囗囗　攬實唔放</title></header><body><h1>好想飛之親子遊　日本：企鵝肚腩白囗囗　攬實唔放</h1><p>囡囡4歲，鍾意米奇、米妮、Kitty、大口仔、企鵝，初次出埠，除了日本，根本不作他選。單是一個東京，排山倒海的主題樂園，真是玩足十日都不會厭倦。只是天天與樂園為伍，原來真的會筋疲力竭……<br>記者：李莉<br>部份圖片由被訪者及(c)Disney提供</p><p>東京廸士尼　十月鬼影處處</p><p>囡囡去完土產廸士尼的哈佬喂慶典，才過半天就扁着嘴說：「媽咪，不如返去東京廸士尼啦！嗰度大咁多，仲有廸士尼海洋呀！我好想再坐嗰啲飄上飄落嘅七彩水母喇，去探人魚公主聽佢唱歌仔，仲有……」她撒嬌的說着，沒辦法，東京廸士尼對她來說，實在是個難忘的回憶。尤其十月份，東京廸士尼聽說也在搞萬聖節派對，但活動之規模可比香港的大型得多。要是有時間，我也好想和她再去……<br> 即日開始的廸士尼萬聖節，今年當然又是大堆頭製作。最精采的是萬聖節巡遊「Scream&amp;Shout」，成班廸士尼嘩鬼扮鬼扮馬，坐上南瓜車、鬼車，恐怖的可愛的，總之七彩繽紛，看得人賞心悅目。還不夠嗎？日落之後登場的「KookySpookyHalloweenNight」更是震撼！哎吔！灰姑娘城堡有炸彈，吓……不要嚇人吧，那不過是米奇帶領的萬聖節派對而已。還有呢？說不盡了，看那些布置，萬聖節紀念品等等實在是目不暇給，差點忘記廸士尼海洋新登場的驚魂古堡，聽說可以嚇到心也跌出來……「老公，再同囡囡去玩過啦！」「4歲咋，你叫佢玩跳樓機？」老公從來最緊張囡囡，誰說要乖女玩跳樓機，帶她見識萬聖節派對不好嗎？「攞唔切假？」不打緊，廸士尼聖誕也很快開始了……</p><p>東京廸士尼度假區<br> 查詢：www.tokyodisneyresort.co.jp</p><p>哈囉吉蒂換新裝　唔識日文好悶呀！</p><p>「媽咪，HelloKitty間屋呀！」「嘩！Kitty跳舞呀！」「喂，你同我一齊玩呀！」「媽咪，點解佢哋一聽我講中文就走開晒㗎？」囡囡是獨生女，香港有表哥表姐同學仔陪玩，此時此刻，我和老公也無言以對。來到SanrioPuroland，本來玩得興起的她，竟因為不懂日語找不到玩伴而顯得有點失落……「下一次還是找多個家庭一起來吧！」老公心痛的說着，也是的，多個小朋友玩得應該更投入……</p><p>SanrioPuroland<br> 查詢：www.puroland.co.jp</p><p>橫濱八景島　我為企鵝狂</p><p>主題樂園是真的停不了……旅程第四天，我們來到橫濱的八景島SeaParadise，意想不到，囡囡比任何地方更喜歡這裏！只因，只因這裏有她的最愛──企鵝！「媽咪，企鵝呀！好大隻呀！」那不過是一個企鵝公仔而已，她已經開心了好一陣了。但好戲在後頭呀！企鵝出巡呀，「嘩，好得意好得意，原來佢個肚腩真係白囗囗！我好想摸吓……」囡囡撒嬌地說着，「唔得㗎，摸咗企鵝仔會死㗎！」「好可愛呀……」然後在大水槽前我們靜看着企鵝的優美泳姿，還有看海豚跳水，「媽咪，我要買企鵝，我要呀……」「唔好扭計啦！」「唔走呀，我要再睇企鵝，我唔捨得呀……我唔走呀！」為了企鵝，來了東京4天，囡囡可是第一次扭計呀！我們又呵又𠱁，囡囡就是不願離開……</p><p>八景島SeaParadise<br> 查詢：www.seaparadise.co.jp</p><p>有嘢問：玩到唔捨得走，點算？<br>專家話：最緊要堅持</p><p>香港兒童心理健康中心的郭廸舜博士說，無論身處外地或香港，小朋友扭計唔願走，父母一定要用肯定且堅定的語氣，告訴小朋友再唔走就返唔到屋企，亦可以說下個目的地一樣有嘢做！上到車再解釋或用故事引導！父母不應太縱容小朋友之外，亦不要信口開河，不能欺騙小朋友下站仲好玩之類的話，否則會破壞自己形象，失去信用！</p><p>家長知多啲<br>Q：小朋友第一次坐飛機，家長點做才可以減少憂慮？</p><p>專家有意見：全人發展中心心理學家許文傑小姐說，小朋友首次上飛機，呢啲唔少得：<br> <br> 1)模擬坐一次先：用圖片或機艙相先向小朋友介紹一下何謂飛機，減少陌生感覺！<br> 2)預先睇飛機：有時間不妨同小朋友去機場睇飛機升降，等佢有定心理準備！<br> 3)玩具隨身：上飛機最好帶定小朋友玩開的玩具，瞓覺攬住就既有安全感，又舒服！<br> 4)心愛食物少不了：不妨預備一些小朋友鍾意的小食或飲品，等他有份熟悉的感覺！</p><p>plan好啲<br>東京十日主題樂園之旅</p><p>Day1香港至東京<br> 酒店先休息<br> 住：東京廸士尼度假區內<br> <br> Day2東京廸士尼樂園<br> 住：東京廸士尼度假區內<br> <br> Day3東京廸士尼海洋<br> 住：東京廸士尼度假區內<br> <br> Day4銀座玩具博品館：休息吓！<br> 住：新宿<br> <br> Day5SanrioPuroland<br> 住：新宿<br> <br> Day6宮崎駿博物館：車程稍遠<br> 住：新宿<br> <br> Day7台場坐摩天輪，去大江戶泡溫泉：是日輕鬆少少<br> 住：新宿<br> <br> Day8橫濱八景島<br> 住：新宿<br> <br> Day9後樂園：最後衝刺！<br> 住：新宿<br> <br> Day10返屋企</p><p>出門handbook</p><p>簽證：持特區護照或BNO均毋須簽證。<br> 查詢：25221184（日本領事館）<br> 貨幣：100日圓約兌6.5港元<br> 語言：日語及少量英語<br> 時差：較香港快1小時<br> 電壓：110V，雙孔扁腳插座<br> 長途電話國家區碼：81<br> 旅遊查詢：www.jnto.co.jp</p><p>跟團去：五日玩足三大樂園</p><p>東京廸士尼樂園、童話世界HELLOKITTYLAND、富士急樂園、台場彩虹橋、溫泉、池袋、銀座購物開心歡樂五天團<br> 　<br> 團號：JTG05<br> 意見：去晒最基本的東京行程等，適合初次遊日的家庭，住宿尚算不錯，只是廸士尼兩樂園只能二選其一，唔夠喉！<br> 價錢：成人$5,299，2歲或以上（不佔床位）$4,299<br> 查詢：23152000（東瀛遊）</p><p>自己去：唔使四千玩五日東京</p><p>東京周末五天自遊行<br> 團號：TYO04/05-GXX-UA<br> 價錢：成人$3,299起，2歲以上（不佔床位）$1,749起<br> 意見：坐UA早機去，晚機返，玩足五日，酒店選擇尚算多，每房還送東京旅遊指南；惟不設停留，想玩多幾日都唔得！<br> 查詢：21088111（康泰旅行社）</p><p>貼士</p><p>1)早3個月前訂位<br> 行程主要住東京廸士尼度假（TDR）酒店，方便前往樂園玩之外，又可減少交通時間！但想住廸士尼直營的兩間酒店，最好早3個月前訂位。另外，度假區內還有多間酒店選擇，價錢有平有貴，如喜來登酒店就是不錯的選擇！<br> 查詢：www.tokyodisneyresort.co.jp<br> <br> 2)衝衝衝要休息<br> 有小朋友同行盡量不要經常搬酒店。廸士尼度假區外，新宿交通四通八達，亦是不錯落腳地。記得每日最多一個樂園，而中間亦要有足夠休息時間！<br> 推介：新宿小田急SouthernTower<br> 查詢：www.southerntower.co.jp</p><p>天氣預測</p><p>今日東京<br> 氣溫15-23℃<br> 濕度70％<br> <br> 明日<br> 氣溫16-21℃<br> 濕度72％<br> <br> 後日<br> 氣溫15-19℃<br> 濕度70％</p><p>6月-8月：旅遊最佳季節，但盛夏時氣溫可達30℃以上。<br> 9月-11月：屬秋天，氣溫徘徊於10至20℃之間。<br> 12月-2月：氣溫有時低於零度，冬天偶會下雪，相當寒冷。<br> 3月-5月：春天氣候宜人，還有櫻花盛放，亦是旅遊旺季。</p></body></html>