<html><header><meta charset="utf-8"><title>隔夜浸糯米　半粒鐘食臘味飯</title></header><body><h1>隔夜浸糯米　半粒鐘食臘味飯</h1><p>最愛秋天，涼涼哋好舒服之餘，仲益晒一班貪吃鬼，大閘蟹去到水尾，又可以秋風起，食臘味。我最鍾意食臘味糯米飯，比白飯有咬口又香，街邊蒸糯米飯我都可以食兩碗，師傅今日話教我點生炒，隔夜浸定糯米，一蒸一炒半個鐘唔使就有得食。咁簡單，呢個秋冬注定要肥番十零廿磅先得……<br>記者：劉昱蘭<br>攝影：伍慶泉<br>示範：深水埗強記曾錦泉師傅（27762712）</p><p>生炒糯米飯</p><p>價錢︰$20/5人<br> 需時︰25分鐘（未計浸糯米時間）<br> 材料：糯米4両、花生1/2両、臘味粒2両、蛋1/2隻、葱花少許<br> 做法：糯米隔夜浸水，蒸約20分鐘左右至7、8成熟，然後與臘味粒一起汆水，令糯米不再黏作一團。亁身後起油鑊，加糯米以慢火炒香（約炒3分鐘左右），炒時要不停手把糯米底面翻勻，才不會黏鑊，上碟加上花生及葱花即可。蛋則最後煎蛋皮切絲鋪面。</p><p>花生</p><p>售價<br> （a）$4.5/200g<br> （b）$6/300g　平之選<br> （c）$5.5/227g<br> （d）$14.5/250g</p><p>糯米點揀︰除咗要不停手生炒糯米至好食，糯米本身梗係要夠上等，曾師傅話糯米只要夠長身，就代表正貨。</p><p>臘味古法蒸河鮮</p><p>價錢︰$30/5人<br> 需時︰20分鐘<br> 材料：臘味1両、荷葉1塊、田雞1隻、白鱔/鯇魚片各2両、冬菇絲/<br> 肉絲各少許、紅棗3粒、鹽/糖/雞粉/薑絲各少許<br> 做法：臘味切片，荷葉洗淨，田雞斬件，白鱔起肉切片，以上材料放在蒸籠內的荷葉上。冬菇絲、肉絲及紅棗則與鹽、糖、雞粉及薑絲拌勻調味，再放上各材料上面，以猛火蒸約8分鐘左右即可。</p><p>田雞</p><p>售價<br> （a）$16/斤　平之選<br> （b）$22/斤</p><p>貼士︰如果屋企冇蒸籠，用普通碟也可以，不過蒸籠的底部疏氣，讓荷香透出來，吃起嚟有陣陣荷葉味更加正。</p><p>臘味鬆蒸老少平安</p><p>價錢︰$22/5人<br> 需時︰10分鐘<br> 材料：臘味粒1両、鯪魚肉3両、布包豆腐1磚、蝦米少許、馬蹄3粒、蛋1隻、鹽/糖/雞粉各少許<br> 做法：所有材料剁碎，加入蛋、鹽、糖及雞粉拌勻，然後以中火蒸約5分鐘左右即可，切勿過時，否則豆腐很易變老。</p><p>鯪魚肉</p><p>售價<br> （a）$16/斤　平之選<br> （b）$13.4/0.236斤<br> （c）$8.7/0.22kg</p><p>酥炸墨魚餅</p><p>價錢︰$17/4人<br> 需時︰15分鐘<br> 材料：墨魚膠1/2斤、馬蹄3粒、油/麵包糠各適量<br> 調味︰糖/鹽/雞粉/生粉各少許<br> 做法：馬蹄切碎，與墨魚膠及調味拌勻，攪拌約5分鐘左右至有黏性（攪拌時間愈長，墨魚餅愈彈牙），分成數份，沾上麵包糠後壓扁，以低溫油（約4、5成油）慢火炸約2分鐘左右至金黃色即可。</p><p>馬蹄</p><p>售價<br> （a）$7/斤<br> （b）$4.3/0.36磅<br> （c）$5.1/0.384kg　平之選</p><p>XO醬炒豬黃喉</p><p>價錢︰$19/4人<br> 需時︰20分鐘<br> 材料：豬黃喉（豬內臟連接肺部喉管的軟組織部份）1/2斤、西芹4両、XO醬1湯匙、蝦米/蒜茸各少許、紅辣椒1條、水/油各適量<br> 調味︰糖/鹽/雞粉各少許<br> 做法：西芹洗淨切段，豬黃喉去衣、剪開、洗淨，切件後汆水。蒜茸、XO醬、蝦米及紅椒起鑊，炒香西芹，加入豬黃喉，以中火再多炒4分鐘即可。</p><p>西芹</p><p>售價<br> （a）$7/斤　平之選<br> （b）$8.9/棵<br> （c）$7.8/棵<br> （d）$2/100g</p><p>家鄉煎藕餅</p><p>價錢︰$12/4人<br> 需時︰10分鐘<br> 材料：蓮藕6両、免治豬肉3両、生粉/鹽/糖各少許、油適量<br> 做法：蓮藕洗淨剁碎，與免治豬肉搓勻，加入生粉、鹽及糖調味，然後壓扁肉碎，分成豬柳漢堡扒大小，起油鑊，以慢火煎約3分鐘左右至金黃色即可。</p><p>蓮藕</p><p>售價<br> （a）$8/斤<br> （b）$7.5/斤　平之選<br> （c）$8/斤<br> （d）$15/160g</p><p>超市/街市資料</p><p>a.沙田街市<br> 沙田正街20號沙田街市<br> <br> b.百佳超級廣場（荃灣）<br> 荃灣惠荃路22至66號綠楊新邨市場<br> 24024369<br> <br> c.惠康超級廣場（荃灣）<br> 荃灣青山道398號愉景新城1樓44至45及52號<br> 29401671<br> <br> d.city'super<br> 沙田新城市廣場1期2樓<br> 26033488</p></body></html>