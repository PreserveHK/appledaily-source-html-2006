<html><header><meta charset="utf-8"><title>伊健鍾意半肥瘦<br>YoYo發福疑有孕</title></header><body><h1>伊健鍾意半肥瘦<br>YoYo發福疑有孕</h1><p>鄭伊健昨日以新片《天行者》主角身份，到何文田一護老院探訪長者，帶領他們做體操。伊健將赴內地拍攝新劇《霍元甲》三個月，他苦訴入行後從未離港超過兩個月，問到是否因為要與女友蒙嘉慧（YoYo）分開以致相思之苦？伊健否認說：「我同屋企啲貓要分開啫！」那是否一個考驗？伊健說：「係考驗我嘅人生，人生唔可以太穩定。」</p><p>YoYo性感賣鞋</p><p>早前有報道指YoYo有孕，伊健回應說：「我不嬲唔睇雜誌，由得佢，冇所謂，不嬲唔回應呢啲。」至於YoYo被指發福，伊健維護女方說：「肥瘦係自己keep，肥有肥做，胡杏兒都好好。」問他喜歡肥或瘦？伊健笑說：「鍾意半肥瘦叉燒。」<br> 另外，YoYo同日穿性感吊帶裝到中環為一鞋店宣傳，問她經常打羽毛球，是否較多穿波鞋？YoYo笑說：「就快台慶，仲有好多活動都要着高踭鞋。」對於伊健將往內地拍劇，她避談說：「我有好多拍檔，姚嘉妮都係其中一個。」續問她會否因伊健離港數月，以致感情中斷？YoYo卻反問：「斷乜嘢啊？球拍斷？」<br> 採訪、攝影：張俊銘、何永寧</p></body></html>