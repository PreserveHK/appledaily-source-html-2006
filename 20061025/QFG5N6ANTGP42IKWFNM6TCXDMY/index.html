<html><header><meta charset="utf-8"><title>鈴木仁嗒晒糖<br>官恩娜削髮忘憂</title></header><body><h1>鈴木仁嗒晒糖<br>官恩娜削髮忘憂</h1><p>官恩娜（Ella）前晚以密實打扮到蘭桂坊出席活動，風頭不敵同場女星，昨日則改以一頭新髮型、以Reenex肌膚更生中心代言人身份，與鈴木仁和AmandaStrang等到尖沙嘴出席活動，旋即成為焦點。</p><p>拍DV留念</p><p>問Ella狠心剪掉留了10年的長髮，是否因遭強吻後想獲重生？她說：「係呀，剪髮為重生，人哋長髮為君留、短髮為君剪，我就長髮短髮都係為事業，作出呢個決定我都掙扎咗一個禮拜，剪髮時仲有拍低DV留念㖭。」至於Ella前晚的風頭不敵楊秀惠等女星，她說：「呢個圈已經咁複雜，成日要鬥會好唔開心㗎。」<br> 鈴木仁昨日大受女職員歡迎，眾人爭相用手機與他合照，他卻大讚短髮look的Ella比以前更漂亮，鈴木仁說：「Ella呢個新髮型加埋佢嘅笑容，好kawaii呀。」問他喜歡Ella還是緋聞女友林嘉綺？他識趣地說：「我鍾意Ella多啲。」<br> 採訪：顏英儀、林妙萍<br> 攝影：陳順禎</p></body></html>