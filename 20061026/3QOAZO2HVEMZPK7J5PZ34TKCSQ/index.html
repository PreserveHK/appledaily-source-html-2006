<html><header><meta charset="utf-8"><title>中谷紅巾繞大澤</title></header><body><h1>中谷紅巾繞大澤</h1><p>日本女星中谷美紀前晚同男星大澤隆夫為新片《7月24日的聖誕》喺東京國際電影節舉行特別試映會以及亮燈儀式。雖然當地天氣只得16度兼且落住毛毛雨，但中谷仍然着上一條紅色露肩裙，俾觀眾提早感受聖誕氣氛，只係佢嗰條紅色長頸巾成日吹咗去大澤嗰邊，搞到大澤好尷尬。</p></body></html>