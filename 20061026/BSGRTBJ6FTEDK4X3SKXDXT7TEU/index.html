<html><header><meta charset="utf-8"><title>消費blog：加入BB油睫毛膏唔會杰撻撻</title></header><body><h1>消費blog：加入BB油睫毛膏唔會杰撻撻</h1><p>琳琳嗰日學人搽睫毛膏，但係明顯見到佢搽到「一嚿嚿」。<br> 琳琳無奈咁話：「支睫毛膏幾個月無用，乾咗」。倪社見到即刻寸佢：「唔識就唔識，又唔見其他人係咁﹗」在旁嘅洵魚終於睇唔過眼，佢叫琳琳千祈唔好掉支睫毛膏，只要倒番啲BB油入去，混合番，就可以再用。//('''o''')\\<br> 佢以專家口脗話，每次用完睫毛膏之後，最好用紙巾揩乾淨個刷，然後慢慢以旋轉方式插入同埋扭緊個瓶，「咪打直插番入去，然後扭實呀！」<br> 洵魚仲話，有好多人以為上下咁郁支刷，就可以沾多啲睫毛液，其實絕對錯誤。因為咁樣會帶更多嘅空氣入去，令原本已經杰撻撻嘅睫毛膏仲容易乾！喺旁邊扮專家啲倪社，即刻唔夠膽再出聲。(^o^)<br> 逢周一至周四刊出</p></body></html>