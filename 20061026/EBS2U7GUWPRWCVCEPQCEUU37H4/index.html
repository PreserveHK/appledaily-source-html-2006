<html><header><meta charset="utf-8"><title>至HIT人物：弟弟做自己學生感覺有趣</title></header><body><h1>至HIT人物：弟弟做自己學生感覺有趣</h1><p>程介明　62歲<br>港大校長<br>資深顧問</p><p>自四歲起未離開過學校的程介明，大學畢業後做過中學教師，又曾開設私立學校，後再轉往香港大學教書，一教數十年。他與弟弟程介南年齡相距六年，曾巧合地於中學及大學任教弟弟，回憶弟弟讀書的模樣，感覺有趣。<br> 「我喺培僑讀中學，當時校長係吳康民，後來大學畢業後，我喺1967年又返到培僑教書，任教物理及數學科。」程介明憶述，當年在培僑教書時，內地正發生文革，刺激了港人的中樞神經，當年他原希望先修讀師範學院，一心要當教師，惟在面試時，對方驚問：「你點解讀培僑？」最終他未有被師範取錄，轉而入讀香港大學。<br> 教書生涯令人難忘，程介明後來轉往港島區名校任教全港成績最好的學生；26歲時他一手成立筲箕灣私立中學，任職校長，教全港成績最差的學生，校內影印、雜務一腳踢，月薪低到無可再低，他說：「喺嗰幾年我都唔使交稅，因為人工太差跌出咗稅網。」</p><p>兩兄弟與培僑有緣</p><p>名校與私校的學生質素雖有分別，但程介明認為教書最重要是育人，要學生做個有用的人：「喺私校內嘅學生唔係名人、唔係好多報紙會報道嘅人，但係佢哋都可以每日做有意義嘅嘢，其中有個學生做低層工作，後來做咗美國名攝影師，仲獲得美國頒發院士。」<br> 在眾多學生中，就連弟弟程介南也曾是他的中學、大學學生。「我喺培僑教數學、物理，當時佢（程介南）讀中六，但我唔記得當年係教過佢邊科。後來我喺香港大學任教教育時，又唔記得邊年、邊科，又曾教過佢。」他說，因當時屬大班教學，許多學生一同上他的課，加上弟弟是兼職上課，並不太記得當年教弟弟時的情況。不過回想當年，他承認「感覺都係好得意呀！」<br> 自從出外工作後，程介明已搬離家中自住，與父母及弟弟見面機會較以往少很多，往往在家庭聚會中才可相聚。無獨有偶，兩兄弟與培僑中學都很有緣，除了在同校讀書外，畢業後又在該校任教，故培僑中學60周年將至，亦特別邀請程介明、程介南兩兄弟擔任司儀，讓他們回味當年在培僑的點滴趣事。<br> 回顧在教育界打滾的數十年，看盡本港歷年教改得與失，見過教師校長不滿殺校上街遊行、見過教師不滿考基準試而抗議，現時又輪到幼稚園為學券制而出現紛爭，他覺得香港教育的改革方向現在走對了，但教育前途是好是壞，還要看政務官的執行及造化了。<br> 撰文、攝影：梁美寶</p></body></html>