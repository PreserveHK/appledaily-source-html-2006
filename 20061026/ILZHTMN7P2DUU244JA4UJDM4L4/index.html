<html><header><meta charset="utf-8"><title>新鮮亁淨　親手做刺身</title></header><body><h1>新鮮亁淨　親手做刺身</h1><p>香港人不嬲識食，所謂不時不食，所以專揀當造食材嚟食就至合心水嘞！10月份除咗係大閘蟹當造，好多菇菌同海魚都非常肥美，所以今日搵咗兩位師傅教整幾味可以食出鮮味嘅熱葷，另外又教大家喺屋企整新鮮刺身，買定新鮮魚，齊齊做大廚啦喂！<br>記者：梁美甜<br>攝影：陳陶鈞<br>示範：時壽司（21866969）</p><p>魴囗魚生</p><p>價錢︰$80/4人<br> 需時︰20分鐘<br> 材料：新鮮或冰鮮魴囗魚1條（約8両）<br> 酸汁：辣椒絲/蘿蔔茸/檸檬醋各少許<br> 做法：魚洗淨去內臟，小心去除所有細骨，再去魚皮，用清水洗淨後切薄片上碟即成。伴以酸汁同吃能帶出魚的鮮香味。</p><p>檸檬醋</p><p>售價<br> （c）$15.5/70ml<br> （d）$7.5/200ml　平之選</p><p>鹽燒鯖花魚</p><p>價錢︰$45/4人<br> 需時︰8分鐘<br> 材料：鯖魚1條、海鹽少量、酸汁少許（自製或現成）<br> 酸汁：米醋/檸檬醋/木魚花/本味醂各少許<br> 做法：魚洗淨𠝹田字花，以海鹽調味後每面燒2分鐘即成。以酸汁伴吃，更能帶出魚的鮮味及減低油膩感。</p><p>鯖魚</p><p>售價<br> （c）$50/642g　平之選<br> （d）$55/500g</p><p>燒鮎魚（又名香魚）</p><p>價錢︰$45/2人<br> 需時︰12分鐘<br> 材料：鮎魚1條（約4両）、海鹽適量<br> 做法：鮎魚身上有一層潺，須以海鹽洗淨去潺；但不能除去內臟，因為內臟燒後香口惹味。除潺後，每面燒5分鐘即成。以香魚草製的酸汁伴吃更增添魚的鮮香味，亦可以酸汁伴吃。</p><p>鮎魚</p><p>售價<br> （c）$88/3條</p><p>薑葱沙甸魚</p><p>價錢︰$20/2人<br> 需時︰20分鐘<br> 材料：沙甸魚1條（約2両）、薑茸/葱花各適量<br> 做法：魚洗淨，以人手起肉去骨及去皮，再以刀切碎魚肉，加入薑茸及葱花拌勻即成。食用時可蘸日本芥辣及豉油以提升味道。</p><p>沙甸魚</p><p>售價<br> （c）$15/100g　平之選<br> （d）$38/200g</p><p>炒雜菌椰菜</p><p>價錢︰$20/4人<br> 需時︰10分鐘<br> 材料：杏鮑菇1両（或用雞髀菇）、金菇1両、鮮花菇1隻、水菜1両、真珠菌1両、白椰菜5両、美國鮮蘆笋1條、靈芝菇1/2盒<br> 調味：鹽/黑胡椒粉適量<br> 做法：將所有蔬菜及菇類洗淨切條，燒熱鑊後下所有蔬菜快炒，加入調味兜勻即可。</p><p>杏鮑菇</p><p>售價<br> （a）$10/磅　平之選<br> （b）$16/磅<br> （c）$21/200g<br> （d）$13.8/120g</p><p>知多啲：杏鮑菇當造期是10至11月。菌肉肥厚，味道鮮美，帶有杏仁香味。杏鮑菇能分解纖維素、木質素，能幫助身體吸收養份，也含豐富蛋白質。</p><p>酥皮焗帶子鮮菇</p><p>價錢︰$22/4人<br> 需時︰10分鐘<br> 材料：日本鮮帶子2隻、杏鮑菇/靈芝菇/鮮蘆笋/金菇/鮮花菇各1両、酥皮1塊、牛油/黑胡椒粉/日本豉油各適量<br> 做法：雜菌洗淨切條備用。帶子洗淨瀝亁水份，以牛油起鑊煎香帶子下黑胡椒調味，之後放進焗盤內，並放入所有雜菌後加豉油調味，覆上酥皮後放進攝氏300度焗爐內焗5分鐘即成。</p><p>靈芝菇</p><p>售價<br> （b）$28/磅　平之選<br> （c）$29/200g<br> （d）$24.8/150g</p><p>知多啲：大家有冇發現有些金菇偏黃，有些偏白呢？原來室外栽種的，吸收較多陽光，顏色偏黃；溫室種植的就偏白。</p><p>超市/街市資料</p><p>a.葵芳街市<br> 葵涌葵芳商場地下</p><p>b.百佳超級廣場<br> 葵涌興芳路新都會廣場4樓429至432舖　24262604</p><p>c.city'super<br> 銅鑼灣時代廣場B1地庫<br> 25062888</p><p>d.Sogo<br> 銅鑼灣軒尼詩道555號崇光百貨地庫2層　28338338</p></body></html>