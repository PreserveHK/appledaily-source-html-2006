<html><header><meta charset="utf-8"><title>車人合一：少女廚神JJ　拉人試麻辣蘆笋</title></header><body><h1>車人合一：少女廚神JJ　拉人試麻辣蘆笋</h1><p>自JJ（賈曉晨）贏得美少女廚神後，人氣急升，JJ有意唔再做廚神，轉去做車神。佢手車同斯文外表完全唔相符，可以用麻辣火鍋來形容，短短2年牌，技術進步神速，香港繁忙道路都難唔倒佢。「最享受去赤鱲角機場一段路，貪嗰度可以飛到成百公里，好Free。」問JJ想試乜車，佢話係最新辣嘢蘆笋9代（三菱LancerEvolutionⅨ2.0TurboRS），最好笑佢好似有鋪街頭試食癮，自己試完車後，還找來幾位途人來試，要是開套《少女車房》，JJ一定有你份！<br>記者：陸伊琳<br>攝影：黃子偉<br>Hair：LingChow（SALONIDE）</p><p>直擊JJ上癮搵人試嘢</p><p>揸EVO似食辣</p><p>JJ表示架車好一貫LancerEvolution外形，車廂裝飾簡單實際，坐落比落場車更舒適，至於性能方面，簡直勁呀，好似食麻辣咁！況且$300,000有找，好抵，雖然跑車與棍波係絕配，但始終都係有啲唔方便，令部份女仔會卻步。<br> 「三菱呢架落場版LancerEvolutionⅨ2.0TurboRS是06年最新款第九代，吸引無數愛賽車之士，特別是年輕的車迷，感覺LancerEvolutionⅨ同車神畫上等號。」果然係少女車神，連?史都刨埋，JJ笑說，最新LancerEvolutionⅨ吸引之處在於配用限量生產的InconelTurboCompressor、煞車皮、鈦踏板配飾等裝備，所以奪得她的芳心。</p><p>JJ力邀途人試車</p><p>JJ在《美女廚房》遊戲節目中成日找人試食評分，這個環節佢玩上癮，找來幾位途人來試架LancerEvolutionⅨ，有靚車美人，途人當然唔會拒絕。對於架車，男的就讚口不絕，副引擎好正、好跑；女的會問有無自動波呀？總括大家都畀8分（10分滿分）。此外，貪玩的JJ更要求不如加個CatWalk環節，我有我CatWalk，架車就「LeopardRun」，架車用貓步來形容有貶之意，用豹來形容就最貼切！</p><p>三菱LancerEvolutionⅨ2.0TurboRS　規格</p><p>引擎：1,997c.c.直四DOHC十六氣閥配渦輪增壓（4G63MIVEC）<br> 馬力：280ps/6,500rpm<br> 扭力：40.8kg-m/3,000rpm<br> 傳動：五前速手動波箱<br> 車價：$299,900<br> 查詢：環宇汽車（25200636）</p><p>愛車狂　來港即考牌</p><p>兩年前來到香港發展，由於想揸車四處遊歷，因而考牌。「好彩考了牌，因為現在很忙，又要成日周圍去，自己揸車方便好多。」好多人都話香港人多車多，好難揸，但JJ勁讚香港路面情況十分有秩序，沒有難度，只是年多前，遇上塞車切線，刮花了個倒後鏡，至今都沒有維修，OK啦！JJ的座駕是架開篷標致306，是朋友轉讓，性能都OK，她笑言最緊要是就手及方便。</p><p>JJ（賈曉晨）檔案</p><p>出生日期：9月20日<br> 星座：處女座<br> 身高：165cm<br> 體重：94lbs<br> 教育程度：大學<br> 籍貫：山東濟南<br> 電視：《俠醫傳奇》、《美女廚房》<br> 電影：《愛在茶鄉》、《校墓處》、《伊莎貝拉》、《妻骨未寒》、《魔幻賭船》、《PTU女警之絕處逢生》<br> MTV：張衛健《IsayYousay》、鄭中基《三生有幸》<br> 廣告：Reebok、必勝客、中電、生力啤酒、旅遊協會宣傳短片、安信財務、恒生銀行宣傳片</p></body></html>