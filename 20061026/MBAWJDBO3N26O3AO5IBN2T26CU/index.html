<html><header><meta charset="utf-8"><title>　　田少冇當AO係工人 - 李八方</title></header><body><h1>　　田少冇當AO係工人 - 李八方</h1><p>前日有周刊報道話，有前政務官（俗稱AO）呻啲工作濕碎兼無聊，甚至連田少喺立法會想食飯，都要佢哋出去幫手買埋飯盒返嚟。<br> 噚日有行家問田少，AO係咪會幫自由黨買飯？田少話，佢冇聽聞自由黨要AO去買飯，呢個講法唔值得信，AO有好多嘢叻，但肯定唔係去買飯！<br> 噚日先喺四川九寨溝返嚟嘅田少話，立法會上面都有飯堂，一開夜就會問佢哋食乜，又點使要AO去買飯呀？啲AO係做得嘢，但佢最唔鍾意嘅都係，佢哋成日問長問短、問佢去咗邊度。<br> 大班呢排都繼續寫文插田少，又話自由黨要吞併泛聯盟。田少話，人哋石禮謙都話冇啦，甚至連選委會，自由黨都冇踩泛聯盟地盤，就算係工程、建築呢啲專業界別，佢哋都淨係諗住每個界別搵一至三個人選，希望最後可以搵到110至120席啦。<br> </p></body></html>