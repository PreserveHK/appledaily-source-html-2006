<html><header><meta charset="utf-8"><title>　　肥仔明有特別待遇 - 李八方</title></header><body><h1>　　肥仔明有特別待遇 - 李八方</h1><p>立法會好多個爹哋都好鬼錫啲仔仔女女，其中一個係肥仔明。呢期唔見佢喺公開場合出現，係因為佢去咗澳洲陪囡囡入學；入學前，當然係同囡囡周圍去玩吓hae吓先啦，佢仲話有次去到悉尼唐人街，有人認得佢係議員，招呼特別周到，蟹大隻啲，粉絲多啲都不特止，送完生果又送糖水，真係抵呀。<br> 肥仔明話囡囡入學後有少少失望，事關實在太多唐人，比較難學好英文喎。選擇讀傳媒嘅囡囡唔知係咪受到爹哋影響，但肯定佢喺澳洲都唔會梳乎得去邊，事關肥仔明計過，囡囡學費連住宿每年近十皮㗎，真係唔嘢小，所以佢話囡囡都要搵份兼職，例如賣吓冬甩幫補吓；自己呢，都要搵吓有冇其他嘢撈，寫專欄都ok喎。</p><p>肥仔明其實想留喺嗰度多幾日，等星期五同囡囡慶祝埋18歲生日，可惜立法會要辯論施政報告，為免對唔住選民，所以都係迫於無奈返嚟坐鎮。從政，就係咁慘㗎喇，肥仔明都要接受現實。</p></body></html>