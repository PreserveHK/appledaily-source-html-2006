<html><header><meta charset="utf-8"><title>Blog一Blog：醜女受辱　泣訴：靚女真係大晒</title></header><body><h1>Blog一Blog：醜女受辱　泣訴：靚女真係大晒</h1><p>自言是「醜女」的Brisbane在網上公開三宗被人歧視經歷，她無奈高呼：「邊個仲敢話做醜女冇所謂！」第一件事是在深水埗發生，她當時不小心踩到一名老伯，被對方不停以粗口辱罵，但轉頭另一貌似阿嬌的美少女踩到這老伯時，老伯「唔單止冇用粗口鬧個女仔，仲笑笑口同佢講唔緊要。」<br> 第二件令Brisbane不快的事在巴士上發生，她說當日其八達通無錢，身上只有一張10元紙幣，她向一男子要求「唱散銀」，對方即時拒絕，不久有一少女上車，又向該男子「唱散銀」，這次該男子卻施以援手，「真係超無奈囉。」<br> 嚐過雙重打擊，最後一擊更沉重，Brisbane與一名男性朋友約另一女網友到酒吧，男性朋友對女網友驚為天人「流晒口水」，後來男性朋友問她借100元坐的士送女網友回家，離開時說：「人哋一個女仔危險，你咁嘅款唔怕啦！」<br> Brisbane即時無言以對，「我個心碎咗，好耐之前我鍾意呢個男性朋友，佢話內在美最緊要。經歷完以上三件事，我可以大聲講句，靚女，你哋真係大晒㗎！」&#13;</p></body></html>