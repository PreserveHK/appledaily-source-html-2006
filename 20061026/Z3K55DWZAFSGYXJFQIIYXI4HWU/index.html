<html><header><meta charset="utf-8"><title>　　馬丁淋熄莎姐幻想 - 李八方</title></header><body><h1>　　馬丁淋熄莎姐幻想 - 李八方</h1><p>煲呔上場之後，政圈不時傳出自由黨同煲呔不和嘅消息，空穴來風，未必無因，好多人都信㗎。噚日莎姐喺施政報告辯論度，都搵番呢個傳聞出嚟講，仲承認當中有啲都係真嘅，真係好鬼坦白。<br> 不過佢就強調，自由黨嘅信念同價值觀同政府好近，所以大家都算係soulmate（大家唔好以為係游嚟游去嘅「蘇眉」就得喇），但明明佢哋喺銷售稅等問題都同煲呔唱對台戲㗎喎？莎姐就咁兜話，總之大家理念接近，咁民意真係反對銷售稅喎，佢哋都係跟民意做啫。<br> 坐喺議事廳嘅馬丁忍唔住寸莎姐，煲呔肯定唔係咁諗啦，佢只係要佢哋嘅vote，唔係要佢哋個soul喎，叫莎姐唔好諗得咁romantic，莎姐聽到真係唔知好嬲定好笑。</p></body></html>