<html><header><meta charset="utf-8"><title>國際網絡：7隻美股可以長揸</title></header><body><h1>國際網絡：7隻美股可以長揸</h1><p>每個穩陣型投資者都想喺股市裏搵到適合長線持有嘅股票，唔使為個市上上落落操心，特別對一啲退休投資者嚟講，最重要係夠穩陣及回報理想，唔想時時更換投資組合。<br> 《TheDividendGuyBlog》博客就非常欣賞專欄作家MichaelSivy，最近佢發表咗一啲心目中可長線持有嘅美股。可能讀者對佢認識唔深，但讀者不妨向呢位作家揀股嘅背後原因偷吓師，用嚟作為自己揀股嘅考慮因素。<br> Michael提出4個揀股嘅考慮因素：<br> 1.公司盈利持續上升；<br> 2.公司派息穩定增長；<br> 3.公司在業內擁有領導地位；<br> 4.公司擁有獨特的策略優勢。<br> 至於Michael所揀7隻可以長線持有嘅美股如下：<br> 1.通用電氣──過去30年盈利穩定上揚；<br> 2.P&amp;G──不可思議地連續50年能維持穩定嘅派息增長；<br> 3.應用材料──半導體工業的領先者；<br> 4.BurlingtonNortern鐵路公司──運輸成本擁有具競爭力嘅優勢；<br> 5.摩根大通──12倍預測市盈率夠吸引；<br> 6.AnadarkoPetroleum石油公司──擁有嘅油田有80%位於美國、加拿大及墨西哥灣等安全地方；<br> 7.FPLGroup電力公司──電力的需求隨着人口不斷上升。<br> 截至今年10月為止，香港主板上市嘅公司共有961家，讀者不妨參考上述提議，喺芸芸眾多嘅上市公司中選取值得長揸嘅股票。一年後再睇睇佢哋嘅回報率有幾多！</p></body></html>