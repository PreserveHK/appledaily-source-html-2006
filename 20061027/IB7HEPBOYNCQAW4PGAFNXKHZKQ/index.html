<html><header><meta charset="utf-8"><title>上海驅寒菜暖胃暖入心</title></header><body><h1>上海驅寒菜暖胃暖入心</h1><p>今朝起身，用個鼻即包咗半打雲吞，人到深秋已經咁樣，呢個冬天都唔知點過。盧師傅叫我學吓東北上海人的入秋過冬菜，辣味水煮魚，夠晒驅寒；熱騰騰自家砂鍋菜肉雲吞，多菜少肉健康又爽口；三鮮湯年糕，暖胃暖入心，齋睇都Warm晒，煮埋出嚟更加溫情洋溢！<br>記者：劉昱蘭<br>攝影：譚盈傑<br>示範：美孚新邨上海婆婆盧志雄師傅（27413887）</p><p>水煮鱔片</p><p>價錢︰$35/5人<br> 需時︰15分鐘<br> 材料：黃鱔1斤、指天椒5隻、唐芹/大蒜各少許、豆瓣醬/生抽各1湯匙、甜麵醬/糖/老抽各1/2湯匙、水12両、油適量<br> 做法：黃鱔洗淨、切件、走油，唐芹及大蒜起鑊後，落豆瓣醬、生抽、甜麵醬、糖、老抽及水，滾起水煮汁，再加入黃鱔及指天椒，以中火多煮約1分鐘即可連鍋上桌。</p><p>黃鱔</p><p>售價<br> （a）$28/斤</p><p>怕辣點搞︰指天椒唔處理過，陣辛辣味唔係人人受得起，盧師傅話，用粗鹽加水醃佢三幾日，辣味易入口好多。粗鹽比幼鹽好，味濃啲又較天然。</p><p>松子黃魚</p><p>價錢︰$30/5人<br> 需時︰20分鐘<br> 材料︰黃魚14両、松子1両、青椒1/4個、洋葱1/2個、番茄1個、生粉/油各適量、蛋1隻、鹽/胡椒粉各少許<br> 汁料︰茄汁/砂糖各3湯匙、白醋1/2湯匙、鹽少許、水6両、生粉1茶匙（後下）、油1湯匙（後下）<br> 做法：松子汆水，炸至變色即撈起留用。起鑊爆青椒、洋葱，下汁料煮糖醋汁，滾後加生粉1茶匙及油1湯匙留用。黃魚起肉，蛋取出黃，與鹽及胡椒粉拌勻，黃魚肉沾蛋漿後撲上生粉，以中火炸約3分鐘至硬身，淋糖醋汁及松子放面即可。</p><p>黃魚</p><p>售價<br> （a）$32/斤</p><p>炸松子貼士︰松子慢熱，炸至變色就要撈起，會慢慢變金黃，如果炸到金黃才撈起，放一陣就會燶晒。</p><p>砂鍋雲吞雞</p><p>價錢︰$50/5人<br> 需時︰35分鐘<br> 材料：雞1斤、雲吞皮適量、豬肉2両、小棠菜6棵、金華火腿4片、上湯5碗<br> 調味︰鹽/雞粉/糖各少許<br> 做法：豬肉調味，小棠菜剁碎，以雲吞皮包好，2份菜對1份肉的份量最爽口。雞汆水斬件，加上湯及金華火腿滾約30分鐘，再加入雲吞多煮5分鐘左右即可。</p><p>冰鮮雞</p><p>售價<br> （a）$40/隻<br> （b）$38.9/隻<br> （c）$50/隻<br> （d）$38/隻　平之選</p><p>三鮮湯年糕</p><p>價錢︰$17/3人<br> 需時︰20分鐘<br> 材料：金華火腿/雞肉/蝦各1両、水晶年糕1/2包、娃娃菜6両、上湯12両<br> 調味︰蛋1隻、鹽/生粉各少許<br> 做法：金華火腿切片，雞肉及蝦肉粒汆水，雞以蛋黃、鹽及生粉調味，蝦則用蛋白、鹽及生粉拌勻。娃娃菜洗淨，滾起上湯，放入所有材料，以大火煮約3分鐘即可。</p><p>蝦</p><p>售價<br> （a）$28/斤　平之選<br> （b）$13.8/0.482斤<br> （c）$32/斤<br> （d）$28/斤　平之選</p><p>糟溜桂魚</p><p>價錢︰$35/5人<br> 需時︰20分鐘<br> 材料：桂魚1斤、油適量、薑片/蒜片/葱段/紅椒（切角）/生粉各少許<br> 調味︰花雕酒3湯匙、水3両、糖1/2湯匙、鹽少許<br> 醃料︰蛋白/鹽/生粉各少許<br> 做法：桂魚去皮起肉，醃料拌勻醃魚，起油鑊以中火炒魚肉至白色（約7成熟）留用。薑片、蒜片、葱段、紅椒再起鑊，魚回鑊加入調味略兜，上碟後撒少許生粉及油即可。</p><p>桂魚</p><p>售價<br> （a）$18/8両　平之選<br> （b）$39.8/斤<br> （c）$38/斤<br> （d）$38/斤</p><p>香燜烤麩</p><p>價錢︰$28/5人<br> 需時︰25分鐘<br> 材料：烤麩1斤、冬菇/雲耳/笋少許，水/油各適量，桂皮/薑/葱/八角各少許<br> 調味︰冰糖6両、蠔油1湯匙、水12両<br> 做法：烤麩切大粒（約拇指大小），汆水約5分鐘去內裏鹽份，瀝亁後炸約5分鐘至硬身，再多汆水一次去油份。桂皮、薑、葱及八角起鑊，放入烤麩連其他材料及調味，以細火燜約15分鐘即可。</p><p>鮮冬菇</p><p>售價<br> （a）$7/120g×2包<br> （b）$5/120g<br> （c）$6.8/400g　平之選<br> （d）$15/磅</p><p>超市/街市資料</p><p>a.深水埗街市<br> 深水埗基隆街333號<br> 北河街市政大廈</p><p>b.華潤超級市場<br> 葵芳榮芳路9號恒景花園2樓<br> 24263667</p><p>c.惠康超級廣場<br> 深水埗欽州街西九龍中心4樓<br> 23611548</p><p>d.百佳超級廣場<br> 美孚新邨第4期百老滙街73號戲院中心地下<br> 27864518</p></body></html>