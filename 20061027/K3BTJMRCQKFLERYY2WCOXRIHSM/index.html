<html><header><meta charset="utf-8"><title>萬聖節節目：萬聖節開Party　食鬼兼送死</title></header><body><h1>萬聖節節目：萬聖節開Party　食鬼兼送死</h1><p>西洋人嘅鬼節特別熱鬧，香港人亦被感染一齊扮鬼慶祝，有好多食肆同酒店大搞Party，仲有晒駐場化妝師幫你化鬼妝，同大班朋友攞正牌嚇人癲番晚，原來除咗扮鬼同食鬼菜外，仲可以親身感受吓瞓棺材兼上斷頭台嘅刺激死亡經歷㖭！<br>記者︰方綺君<br>攝影︰伍慶泉、陳盛臣<br>Model︰Ruby、Steve、PC<br>服裝提供︰天神村（21479283）</p><p>亂搞男女身份</p><p>每年均舉辦萬聖節派對的HardRockCafe，今年大玩drag-qula（DragQueenandDracular）主題。全晚以Transvestite（易服）為主要打扮。今次模特兒Steve親身示範，平日雄赳赳的他，化個女人妝大反串，變身俏皮女海盜，身邊美艷的鬼護士Ruby都被比下去。Steve仲要眨一眨貼了羽毛的「大眼睛」，真係姣到痹！整個場地布滿恐怖掛畫和有氣氛的裝飾，仲有棺材、斷頭台萬聖節必備裝飾，當然仲有血淋淋嘅鬼食菜！</p><p>恐怖骷髏頭伴牛柳（扒牛柳）$168</p><p>骷髏頭伴碟，墓下就是血淋淋的鮮肉……其實是烤過的牛柳配用芥末及牛肉汁煮成的芥末濃汁，肉質腍身味道香濃。</p><p>骷髏墓地（曲奇咖啡芝士餅）$78</p><p>骷髏墓地即Tiramisu，造型可愛多過驚嚇，傳統的Tiramisu鋪上可可粉，這個有少少改動，鋪上Oreo曲奇餅粉，甜度更濃最啱送酒。</p><p>吐血魔鬼（雞肉菠菜南瓜醬伴粟米片）$88</p><p>用番茄雕成的魔鬼吐血，你敢唔敢食？「嘔吐物」用莧菜、南瓜、雞肉和淡忌廉煮成，用粟米片伴食，充滿墨西哥風味。</p><p>血腥鬼面（煙雞沙律）$108</p><p>咁大碟加埋個大大鬼面具夠晒睇頭，面上的「血」是紅桑子油醋汁，酸酸哋伴上旁邊的煙雞肉沙律食最開胃。</p><p>撞鬼攻略</p><p>drag-qula男女反串大派對<br> 日期：10月29日(星期日)<br> 地點：HardRockCafeHongKong（23751323）<br> 地址：尖沙嘴廣東道30號新港中心1樓及地下<br> 營業時間：星期日至星期四11:00am-1:00am<br> 　　　　　星期五、六及假期前夕11:00am-3:00am<br> 　　　　（萬聖節特色晚飯時段：6:00pm開始）<br> <br> 座位：200個<br> 派對收費︰每位$150（奉送標準飲品一杯，已包加一收費），但票價不包括晚餐，惠顧晚膳可免費參加大派對。<br> 驚嚇菜供應期：10月28至31日6:00pm-11:00pm<br> 賣點︰可以與台上嘩鬼參與互動劇演出，有過癮刺激的遊戲之餘，亦可贏取豐富禮物、全晚會有MakeUpForever化妝師幫你畫花塊臉。<br> 訂位詳情︰除了親臨餐廳及電話訂座外，亦可於www.hardrock.com.hk網上訂座及購買drag-qula派對門票。<br> 交通︰尖沙嘴地鐵站A出口，穿過海防道後左轉，步行約5分鐘（位於新港中心旁）。</p><p>反轉海上迷失世界</p><p>唔單只去蘭桂坊和落Bar有Party玩，就算你着到鬼五馬六，五星級酒店同樣歡迎你。於萬聖節晚上，香港君悅酒店JJ's將變成海上迷失世界，有海盜及土匪橫行入侵。一眾來自加勒比海的盜賊及鬼船長將於當晚攻佔JJ's的整個上層，大肆四出走動。仲唔快啲訂位，可能嗰晚俾你遇到個靚仔海盜㗎！</p><p>萬聖節shooters$66/6杯</p><p>萬聖節特別推出的shooters，用BlavodVodka加入紅糖水，顏色似飲血，6杯都係$66咁抵，小心到時玩得High得滯，飲大兩杯醉咗就失禮。</p><p>雞肉或豬肉串燒配花生醬汁$80</p><p>泰式串燒夠火候，令雞肉有香濃的沙嗲味，特製的花生醬汁只香不辣，又不會嗆喉，如果份量多啲仲好。</p><p>撞鬼攻略</p><p>萬聖節『加勒比海盜』派對<br> 日期︰10月31日（星期二）<br> 地點：JJ's（25847662）<br> 地址︰灣仔港灣道1號君悅酒店<br> 時間︰8:00pm-2:00am<br> 收費︰不設入場費<br> 賣點︰由9:30pm開始，駐場樂隊演唱R&amp;B樂曲。人人去到音樂廳，仲有一杯VeuveClicquot香檳送畀你，及有機會贏取精采獎品如JJ's正宗泰國8人晚餐等。</p><p>其他撞鬼熱點</p><p>王子酒店一票走3場<br> 日期：10月27、28、30及31日<br> 地點：王子酒店（31882277）<br> 地址：灣仔謝斐道303號<br> 時間：10:30pm-5:00am<br> 收費：鬼門通行證（單日計）男士$300　女士$250<br> 　　　自行妝扮優惠（單日計）男士$280　女士$230<br> 賣點︰只要憑即晚的鬼門通行證，就可以在王子酒店內的三個Outlet，包括ICY、ZIPLive及King'sKaraoke&amp;SkyLounge任飲任玩狂歡一晚。</p><p>「仙」吧扮鬼贏禮券<br> 日期︰10月31日<br> 地點︰「仙」吧<br> 地址：沙田大涌橋路34至36號麗豪酒店地下（21321231）<br> 時間︰5:00pm-2:00am<br> 賣點︰任何顧客只要打扮成鬼樣，都可獲邀拍照一張。驚嚇程度最高的一位成為冠軍，可獲得近$600餐飲禮券，而亞軍可獲得近$500餐飲禮券。</p><p>夏利吧化妝師駐場化鬼妝<br> 日期︰10月31日<br> 地點︰夏利吧<br> 地址：尖沙嘴彌敦道50號金域假日酒店（23693111內線1345）<br> 時間︰9:00pm開始<br> 收費︰$150（包括兩杯標準飲品）<br> 賣點︰除大搞現場遊戲，另有即場專業化妝師繪圖幫大家化恐怖妝，獲選為「最恐怖服裝造型」得獎者可獲神秘禮品一份。</p></body></html>