<html><header><meta charset="utf-8"><title>求驗客手記：老馬接掌洪都拉斯？</title></header><body><h1>求驗客手記：老馬接掌洪都拉斯？</h1><p>洪都拉斯足總有意請馬勒當拿做國家隊教練，擺明係噱頭。「老馬」恨教波恨到發燒，但教阿根廷國家隊就壓力大，加埋佢執教經驗唔多，累祖國咪盞搞？教隊廿幾年未入過世界盃決賽周嘅球隊，衰咗個鑊唔大，諗得過。同樣係中北美洲隊，有傳墨西哥想斟世盃冠軍教練納比領軍，眼界同洪都拉斯好唔同囉。</p></body></html>