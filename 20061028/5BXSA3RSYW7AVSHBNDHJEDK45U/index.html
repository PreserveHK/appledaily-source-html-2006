<html><header><meta charset="utf-8"><title>Eric剝衫搶救收視</title></header><body><h1>Eric剝衫搶救收視</h1><p>由神話成員Eric同女星韓智敏主演嘅《無敵的降落傘要員》，近日收視每況愈下，電視台於是安排「露底計劃」谷收視。剛剛喺星期三播出嘅一集入面，有型有款嘅Eric，就奉旨喺鏡頭前脫剩一條孖煙囱，仲俾韓智敏撞到正，鬧出奇爛無比嘅笑話。Eric身上腹肌好似唔夠結實，睇嚟佢要操弗啲嘞！</p></body></html>