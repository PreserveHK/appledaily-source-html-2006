<html><header><meta charset="utf-8"><title>橘慶太網上直播心曲</title></header><body><h1>橘慶太網上直播心曲</h1><p>日本少男組合w-inds.嘅主音橘慶太，最近忙於宣傳以個人名義推出嘅處男細碟《道標》，前日佢再以唱片封套上嘅斯文打扮，喺六本木山擔任網上直播節目嘉賓。對於細碟成功登上Oricon細碟榜第三位，慶太話：「能夠將自己嘅世界觀傳達畀fans，令我非常開心。」</p></body></html>