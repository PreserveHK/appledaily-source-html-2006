<html><header><meta charset="utf-8"><title>初踏紅館　處處念亡師<br>何韻詩唱爆胎熱淚湧</title></header><body><h1>初踏紅館　處處念亡師<br>何韻詩唱爆胎熱淚湧</h1><p>何韻詩一連三場的處女紅館個唱「何韻詩LiveinUnity2006」前晚開鑼，全場歌迷興奮投入。阿詩以勁歌熱舞加誇張服飾回報歌迷，整晚離不開其師傅梅艷芳的影子，除了服飾舞步神似，連劉培基設計給阿詩的舞衣，都標榜延續阿梅演唱會的風格。當談到父母對她的影響時，更忍不住流淚。</p><p>何韻詩前晚演唱會共換了九套誇張舞衣登場，其中多套都有梅艷芳的影子，以劉培基設計的一套最性感，穿得阿詩上圍離罩，她獻唱送給阿梅的《你是八十年代》，還與兩位男舞蹈員大跳辣身舞，又被兩位男士由腰摸落大髀，後來台邊還有兩名男舞蹈員跳激舞及做出性愛動作。</p><p>邊唱邊哭謝父母</p><p>除了此環節紀念師傅外，阿詩又以鋼琴彈奏阿梅的名曲《孤身走我路》，但沒有獻唱，旁邊則放了一張紅色椅子，意味留座給亡師。只見阿詩坐在台中央，一個圓形巨布幕圍着她，鋼琴從天降下，她顯得有點緊張，但仍彈得陶醉，她說：「20年前喺紅館睇演唱會，聽到呢首歌，改變咗我一生，20年前帶我睇騷嗰兩個人仲喺度，就係我父母，我好幸福。」然後對着在觀眾席的父母唱《絕對》，邊唱邊哭，相當感人，有fans遞上紙巾，阿詩說：「20年前冇諗過喺度做演唱會，唔知20年後你哋有冇人因我而喺度做演唱會，未來20年我仲會唔會唱歌都唔知。」<br> 其後阿詩被10名男舞蹈員抬出場唱郭富城的《鐵幕誘惑》，她上身只穿黑色bratop，但長皮褲屁股位置卻爆胎，露出黑色內褲，她又唱又跳三首歌後，才有工作人員遞上外套讓她遮掩。她表示要感謝父母外，還有最重要的兩個人，就是師傅梅艷芳及師公劉培基。到安哥部份，阿詩一邊唱《勁愛你》和《小丸子的心事》，一邊與觀眾握手，經過Dior男高層張旨燊身前時，被對方拍打了一下屁股，又有男友人親其臉頰，阿詩都若無其事繼續與fans握手。</p><p>「動作大就有危機」</p><p>慶功宴上，阿詩表示出場前已知褲子爆胎，也要硬着頭皮出場，她說：「惟有望你哋影唔到，爆後好過爆前。」有指其好友容祖兒也曾在演唱會上爆胎，阿詩說：「歌手啲褲永遠都預到好弗，動作大就有危機，冇計㗎，最差情況出現咗，後面兩場唔會裂開兩邊啩。」<br> 至於劉培基設計的性感舞衣，阿詩說：「我都係前日先見到，好感動，係延續梅姐最後嗰次演唱會紅色嗰套衫嘅感覺，用番嗰啲料做，花紋都差唔多。本來我預咗上下真空，但除唔切內膽。」問她可擔心露毛？她謂：「唔擔心，大師級有佢哋嘅小把戲，唔會走光嘅。」阿詩表示想以瀟灑方法緬懷師傅，故沒唱她的歌。<br> 採訪：駱華齡<br> 攝影：葉君海</p></body></html>