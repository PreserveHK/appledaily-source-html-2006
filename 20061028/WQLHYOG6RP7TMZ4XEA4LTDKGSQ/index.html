<html><header><meta charset="utf-8"><title>官恩娜搭車返歸矇查查</title></header><body><h1>官恩娜搭車返歸矇查查</h1><p>官恩娜（Ella）中秋晚會慘遭歌迷非禮，早幾日剪短頭髮話重生，不過重生咗兩日就駁番長髮。噚日Ella去銅鑼灣為一間鞋店做模特兒，對於有報道話緋聞男友吳卓羲駕新車載Ella返屋企過夜，Ella話：「嗰晚我拎住好多嘢搭的士，我乜都唔清楚，相片交代一切。」</p></body></html>