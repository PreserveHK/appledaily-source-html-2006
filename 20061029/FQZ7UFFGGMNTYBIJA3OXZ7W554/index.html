<html><header><meta charset="utf-8"><title>嚴正花SM迎嘩鬼</title></header><body><h1>嚴正花SM迎嘩鬼</h1><p>韓國有線頻道XTM前晚為慶祝開台3周年，喺首爾三成洞嘅的士高搞咗個萬聖節party，仲搵咗性感女歌手始祖嚴正花表演助興。當晚花姐再以好有SM味道嘅裝束，在幾位猛男伴舞下，大唱新歌《Come2Me》。花姐喺下月本港上映嘅新片《奏出我未來》入面扮演仁慈嘅鋼琴教師，但𠵱家佢經常喺台上豪放表演，究竟邊個至係真正嘅花姐呢？</p></body></html>