<html><header><meta charset="utf-8"><title>妮歌潔曼花瓶贈𤓓湯</title></header><body><h1>妮歌潔曼花瓶贈𤓓湯</h1><p>妮歌潔曼（NicoleKidman）雖然同前夫湯告魯斯（TomCruise）離婚多年，但兩人總算「再見亦是朋友」。最近妮歌得知𤓓佬湯將會同未婚妻姬蒂荷姆絲（KatieHolmes）喺下個月18號拉埋天窗，上星期佢到洛杉磯shopping時，不忘買定個價值2800美元（約21,000港元）嘅名牌Baccarat水晶花瓶做結婚禮物，仲叫店員將禮物同心意卡送到𤓓佬湯屋企。</p></body></html>