<html><header><meta charset="utf-8"><title>一日團：行山兼參觀農場整燉奶</title></header><body><h1>一日團：行山兼參觀農場整燉奶</h1><p>秋風起行山最舒服，但齋行山又嫌悶？不如跟團玩啦！今次介紹嘅短線團就有得行河背水塘，路徑平坦行得舒服，仲可以飽覽河背水塘全景，正！行一個鐘左右，就去參觀有機農場，睇睇人哋點用溫室種植有機西瓜、士多啤梨等，仲有豆腐花食。食完個盆菜宴做午膳後，就可去參觀農場，聽吓農場出品鮮奶嘅介紹，想過癮啲就畀啲錢去自製無添加鮮奶、燉奶、薑汁撞奶等食品，整完食完就可以坐旅遊車走，幾歎呀！</p><p>陽光旅遊（27233608）<br> 出發日期：逢星期日<br> 集合時間：8:00am　費用：每位$108（大小同價）<br> 包括冷氣旅遊車、盆菜宴、導遊小費、遊戲、75歲以下包平安保險十萬元（76至85歲平安保險減半）<br> 地址：旺角彌敦道688號旺角中心第一期1706室<br> 網址：www.sunshinetravel.com.hk/local_m8.html</p></body></html>