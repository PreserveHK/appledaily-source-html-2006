<html><header><meta charset="utf-8"><title>　　鏡頭內外　嘩鬼設計運動Tee着上身 - 李八方</title></header><body><h1>　　鏡頭內外　嘩鬼設計運動Tee着上身 - 李八方</h1><p>香港地供書教學不嬲好揦脷，所以中銀早排搞嘅「孩子天」運動T恤設計比賽，就拎咗5,000蚊書券送畀冠軍得主，夠晒兩個學期用，難怪吸引到9,000幾個小學生同讀緊幼稚園嘅小朋友參加。噚日舉行頒獎，評審嘅包括藝人方力申、畫哲理畫老少咸宜嘅阿虫，以及兒童小說家周蜜蜜，得獎作品都好Q，有奧運熊貓啦，又有好似曾灶財嘅大字喎，場面熱鬧到暈，成班嘩鬼好識搶鏡，有人攝番個靚位，有人又不停換甫士，認真人細鬼大！李潤芳攝</p></body></html>