<html><header><meta charset="utf-8"><title>MinWoo露肉驅寒流</title></header><body><h1>MinWoo露肉驅寒流</h1><p>為期一個月嘅韓國首爾音樂節，繼東方神起等人後，前晚終於輪到神話嘅MinWoo出場。MinWoo當晚喺首爾奧林匹克競技場嘅會場入面，一口氣唱咗14首歌，雖然當地天氣涼咗好多，但佢依然好識做咁喺台上邊唱歌邊換衫，乘機show吓一身肌肉冧女，fans緊係好開心啦。今晚音樂節嘅壓軸嘉賓將會由SE7EN獨挑大樑，唔知到時佢會點樣滿足歌迷呢？</p></body></html>