<html><header><meta charset="utf-8"><title>二手筍盤：Nissan陳列車車展March最筍</title></header><body><h1>二手筍盤：Nissan陳列車車展March最筍</h1><p>諗唔到呢個LongWeekend有咩做？咁啱又想買車代步？咁不如今日走去九龍灣，參觀Nissan「超乎你想」陳列車及試駕車車展，場內將有多部質優價低嘅DemoCar，其中最吸引會係March同TIIDA呢兩款啱晒家庭用嘅車款，其中前者叫價＄99,000，後者則為$118,000，聽落都幾吸引喎！<br>記者、攝影：鄭達基</p><p>女孩最愛March</p><p>女仔買車最緊要樣Cute實用，March就正好符合呢個要求；圓渾可愛嘅造型跟闊落車廂空間，襯埋實用度甚高嘅設備，例如KeylessGo及AutoLight系統等等，正好切合女士們嘅要求。<br> 當年新車價：$123,800<br> 二手叫價：＄99,000</p><p>揭背實用TIIDA</p><p>若然你經常喺假日會同家人郊遊的話，揭背版嘅NissanTIIDA就Fit晒；呢部DemoCar前後座都係由真皮鑲嵌而成，設備又齊全，最重要係尾廂容量夠大，就算全車載滿人都可以放晒啲郊遊用品入去，勝在夠方便。<br> 當年新車價：$149,800<br> 二手叫價：＄118,000</p><p>行政首選Cefiro230JM</p><p>NissanCefiro一直以簡約為設計概念，車子由內到外都係簡簡單單，唔會有太多花巧設計，但齊料夠豪；呢部230JM版本嘅DemoCar，內外跟新車一樣，一台2.3公升引擎配4前速自動波，性能表現毋庸置疑。<br> 當年新車價：$236,800<br> 二手叫價：＄211,000</p><p>物流拍檔Urvan</p><p>Urvan嘅載貨量可算係同級之冠，皆因車廂係全平地台設計，配埋左右雙趟門，上貨落貨都不知幾Easy；房車化嘅車廂布局，都係Urvan嘅賣點之一。<br> 當年新車價：$181,800<br> 二手叫價：＄157,000</p><p>Nissan「超乎你想」陳列車及試駕車車展	時間：今日11:00am-6:00pm<br> 地點：九龍灣大昌行集團大廈3/F<br> 查詢：合誠汽車（22621088）</p></body></html>