<html><header><meta charset="utf-8"><title>新車出閘：AudiTTRoadster開篷版也登場</title></header><body><h1>新車出閘：AudiTTRoadster開篷版也登場</h1><p>嘩，一踏入2006年下半年，突然有好多新車推出，來自德國嘅Audi就係其中一分子，佢哋先喺香港推出Q7呢部大型SUV，跟住又話向來走跑車路線嘅TT，連新一代型號都嚟埋；不過，廠方喺德國本土又幫TT推出埋Roadster開篷版本，個Look同硬頂版一樣咁型咁靚仔！<br>記者：鄭達基</p><p>尺碼加大講型</p><p>將於明年春季正式登場嘅新款TTRoadster，外觀跟現有硬頂型號相同，最大改變當然係佢改用全新Z形收摺嘅軟篷頂，仲有就係尺碼要比上一代有所增加，例如長度增加137mm至4,178mm，軸距也增加46mm達2,468mm，襯以16吋（2.0TFSI）及17吋（3.2quattro）胎軨，成部車個Look睇落去登時Sport好多。車廂方面，都因為尺碼增加而令空間變得闊落，而一雙跑車桶椅，更令乘坐舒適度倍增。</p><p>2.0Turbo偈反應快</p><p>跟硬頂版一樣，全新TTRoadster開篷跑車一樣有兩台引擎供選擇，當中包括注入了FSI技術的2.0公升Turbo引擎，馬力輸出200匹，另外仲有可輸出250匹馬力嘅3.2公升V6引擎，而同屬全新的Stronic半自動波箱，都可以令部車嘅性能有所增強。</p></body></html>