<html><header><meta charset="utf-8"><title>欣宜輕鬆探病母</title></header><body><h1>欣宜輕鬆探病母</h1><p>鄭欣宜噚日下晝如常去瑪麗醫院探望媽咪沈殿霞，紮住孖辮、搽唇油、身穿印「EatShitAndDie！」字樣T恤嘅欣宜抵埗時，戴耳筒機扮聾耳陳嘅欣宜只係帶笑，隨音樂輕扭身軀，乜都冇答就入咗病房，而肥姐兩位胞姊曾兩度探病。直至5點幾，欣宜同姨媽一齊離開，不過都係唔講肥姐嘅病況。<br> 另外，欣宜喺網上話自己沉浸喺自己嘅blog度，必須努力學好中文，仲上載佢嘅靚相一張，網友寶貝留言話自己同媽咪都好肥，對欣宜母女特別支持，網友林留言「要是能娶上你就好了」，網友Jack仲話「你是我的最愛，你媽媽是我的，也是我的最愛」㖭。</p></body></html>