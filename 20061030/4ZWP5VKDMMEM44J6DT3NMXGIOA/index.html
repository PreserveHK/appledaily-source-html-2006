<html><header><meta charset="utf-8"><title>重陽補水補腳骨　靠瓜果豬肉</title></header><body><h1>重陽補水補腳骨　靠瓜果豬肉</h1><p>秋天登高都冇乜着數，其實得一早一晚比較涼，中午時分一樣曬到變人亁，又曬又攰，點樣可以補水又補腳骨力呢？今日介紹的各種瓜果皆生津止渴，想再消消暑氣的，就不能不飲酸梅湯。想補補腳骨，肉眼筋同芥蘭，一個幫助吸收膠質，一個係蔬菜中鈣之霸。咁樣補法，呢個重陽實補得夠全面喇啩？<br><br>記者：劉昱蘭<br>攝影：陳陶鈞</p><p>南瓜煮苦瓜</p><p>價錢︰$12/4人　<br> 需時︰15分鐘<br> 材料：南瓜/苦瓜各6両、麵豉醬1.5湯匙、水/油適量<br> 做法：南瓜去皮洗淨，苦瓜洗淨去籽，然後把兩種瓜切好，先將苦瓜汆水，再起油鑊把苦瓜與南瓜略兜，加入麵豉醬後，加蓋多燜約10分鐘。&#13;</p><p>苦瓜</p><p>售價<br> （a）$6/斤　平之選<br> （c）$6.9/斤<br> （d）$9.8/斤</p><p>貼士︰苦瓜清涼解渴，最啱出咗成日汗後補一補。一般苦瓜汆水後都唔會點苦，但若真係好怕苦，或想小孩子易接受的話，可用鹽醃苦瓜5分鐘，漂除部份苦味；或者汆水時加少許鹽、糖及薑亦可。</p><p>麵豉醬冰豆腐芥蘭</p><p>價錢︰$13/4人<br> 需時︰15分鐘<br> 材料：冰豆腐1磚、芥蘭1/2斤、紅蘿蔔/雲耳各少許、薑2片、油/水各適量<br> 調味︰麵豉醬1湯匙、黃糖、豉油各2茶匙<br> 做法：冰豆腐切條，雲耳浸好後汆水，紅蘿蔔切片，芥蘭切條。起油鑊，按步加入薑、紅蘿蔔、芥蘭、冰豆腐和雲耳，加水後蓋好煮5至10分鐘，再加入調味料拌勻即可。</p><p>芥蘭</p><p>售價<br> （a）$7/斤　平之選<br> （d）$9.9/磅</p><p>青瓜煙肉芝士腸卷</p><p>價錢︰$20/4人<br> 需時︰10分鐘<br> 材料：青瓜4両、煙肉/芝士腸各10條<br> 做法：青瓜洗淨後切絲，用煙肉捲好青瓜絲及芝士腸，以慢火煎約4分鐘左右至金黃色即可。<br> 貼士：若選用中國的青瓜，記緊要去皮，因為中國青瓜皮既厚又韌，要刨皮才能煮食。</p><p>青瓜</p><p>售價<br> （a）$5/斤　平之選<br> （c）$5/斤　平之選<br> （d）$8.5/斤</p><p>馬友頭蒸肉眼筋</p><p>價錢︰$48/4人<br> 需時︰25分鐘<br> 材料︰馬友頭1斤、肉眼筋3條、油/水各適量、花雕酒/胡椒粉/蒜頭/亁葱頭各少許<br> 做法：馬友頭起油鑊煎香，灒少許花雕後留用。蒜頭及亁葱頭起鑊，爆香肉眼筋，馬友頭回鑊，加水及胡椒粉，慢火燜約20分鐘。</p><p>馬友頭</p><p>售價<br> （a）$2/両　平之選<br> （d）$48.8/斤</p><p>肉眼筋即豬排肉外的筋的一帶，比一般豬肉較嫩滑，而且營養豐富，肉眼筋有助吸收膠質，可補筋骨力不足。</p><p>蘋果烤豬肉</p><p>價錢︰$15/4人<br> 需時︰20分鐘<br> 材料：蘋果1.5個、瘦肉6両、油/白葡萄酒各適量<br> 醃料︰豉油/豆粉/糖/鹽/麻油/酒各少許<br> 做法：瘦肉醃好後起油鑊炒熟，蘋果切成薄片，起油鑊略炒，鋪在烤盤上，再放上已炒熟的豬肉，淋上白葡萄酒，可隨意加一點辣椒，烤10-15分鐘即可。</p><p>蘋果</p><p>售價<br> （a）$10/4個<br> （b）$10/9個　平之選<br> （c）$12/5個<br> （d）$8.6/4個</p><p>山楂菊花酸梅湯</p><p>價錢︰$10/4人<br> 需時︰35分鐘<br> 材料：山楂肉7両、烏梅6粒、白菊花3錢、糖/水各適量<br> 做法：山楂浸洗、瀝亁，烏梅和白菊花洗淨瀝亁水備用。水煲滾，將烏梅、山楂放入煲中，先用大火煲5分鐘，再轉中火滾約30分鐘左右，在最後5分鐘加入白菊花，下糖調味即可。&#13;</p><p>烏梅</p><p>售價<br> （a）$43/斤</p><p>超市/街市資料</p><p>a.榮芳街街市<br> 葵涌榮芳路15號<br> <br> b.華潤超市（旺角）<br> 乃路臣街2號地下3-7號<br> 27706213<br> <br> c.惠康（葵涌）<br> 興芳道166-174號新葵興廣場9-22及26-34號<br> 24850582<br> <br> d.百佳（荃灣）<br> 惠荃路22-26號綠楊新邨市場<br> 24024369</p></body></html>