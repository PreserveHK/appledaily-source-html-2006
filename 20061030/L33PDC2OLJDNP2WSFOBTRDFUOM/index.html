<html><header><meta charset="utf-8"><title>Showroom新料：Peugeot陳列室變身小型博物館</title></header><body><h1>Showroom新料：Peugeot陳列室變身小型博物館</h1><p>經過先一排嘅Showroom大兜亂之後，灣仔告士打道一帶嘅汽車陳列室，似乎又靜咗落嚟；但原來全新嘅PeugeotShowroom，入面唔只有車睇，最近仲加入咗多件跟法國Peugeot車廠有關嘅經典物品，等Fans可以睇車之餘，順便可以睇到一啲關於Peugeot嘅歷史。<br><br>記者：鄭達基　攝影：陳盛臣</p><p>不同印章　分鋼鐵等級
</p><p>喺1850年，Peugeot以3種不同印章去代表鋼鐵嘅品質；其中獅子係最Top、月亮為次一級，而手則為最低級，此舉可讓工人清楚辨別物料；現時獅子更變成Peugeot汽車的廠徽，寓意佢哋所製造嘅汽車係最Top嘅！</p><p>Peugeot咖啡壺　距今156年
</p><p>喺19世紀，絕大部份歐洲地區人民嘅家中，都會有一個咖啡壺，而當時嘅PeugeotFr囗res，更每年製造超過40,000個咖啡壺出售，巴閉呢？至於圖中呢款最傳統嘅設計，據聞到家陣都仲有得賣㗎！</p><p>BaudichonLion　1923年得獎作品
</p><p>呢頭名為BaudichonLion嘅獅子，其實係Baudichon先生喺1923年的一項設計比賽中，獲得冠軍嘅一件藝術品；後來更因為特別的外觀，而多了一個「TheMadLion」嘅綽號，而佢喺當年亦只屬於車上嘅Optional裝飾物。</p><p>Peugeot工具箱　專供屋企DIY
</p><p>以前啲人好鍾意喺屋企DIY，木箱木櫈都係自己一手一腳做出嚟；所以PeugeotFr囗res喺1905年曾推出一款工具箱，鋸、銼同鎚仔都有齊，難怪當年會咁受歡迎。
</p></body></html>