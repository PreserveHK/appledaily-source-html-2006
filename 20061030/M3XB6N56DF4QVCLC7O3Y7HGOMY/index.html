<html><header><meta charset="utf-8"><title>Rain迷倒潘基文</title></header><body><h1>Rain迷倒潘基文</h1><p>韓國人氣歌手Rain前晚出席咗下任聯合國秘書長潘基文喺佢家鄉忠州市舉行嘅慶祝會。兩位名人首次碰面，當然好恭敬咁先行握手問候對方，潘基文仲喺Rain表演前同佢講：「希望你能成為國際級的巨星，拜託今晚的演出能令韓國人引以為傲。」Rain嘅歌聲唔單止吸引到潘基文，連佢85歲嘅母親都好細心欣賞Rain嘅表演㖭。</p></body></html>