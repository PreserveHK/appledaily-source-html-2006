<html><header><meta charset="utf-8"><title>投資部落：投資最忌貪勝不知輸</title></header><body><h1>投資部落：投資最忌貪勝不知輸</h1><p>博客Rookie係《RevenuesBlogspot》內講述自己過往作為外滙新手嘅慘痛經歷，希望透過佢嘅親身經驗，警惕大家投資前須做足功課，要了解投資產品，並嚴守已定下的買賣策略，切記唔好被貪婪沖昏了頭腦。<br> Rookie憶述自己起初根本唔識得任何技術分析，又唔理會當前嘅經濟環境，炒賣外滙通常都會蝕錢。不過，當佢開始利用技術分析之後，就嘗到賺錢滋味，而且喜悅逐漸令佢忘記自己嘅止賺及止蝕策略，更失去當初不斷吸取買賣經驗嘅積極性。最後，面對一場慘痛蝕錢經歷，差不多無法自拔，心情一落千丈，並經常反問自己為何那麼貪心，不作止賺呢！<br> 內心煩擾足足持續咗一星期，情緒才穩定過來，亦對自己說：「輸錢只是遊戲嘅一部份，不必太介懷。」自此以後，他學懂除了要做足分析外，也要嚴守既定策略，作出適當的風險管理，並切記投資機會跟風險係永遠並存。只要妥善處理風險，抓緊機會，贏面自然就大大提高。<br> </p></body></html>