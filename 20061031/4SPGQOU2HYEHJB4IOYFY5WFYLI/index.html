<html><header><meta charset="utf-8"><title>　　大熊貓來港慶回歸10周年 - 李八方</title></header><body><h1>　　大熊貓來港慶回歸10周年 - 李八方</h1><p>下年回歸10周年，如果大家有機會親身接觸以下其中一位從內地嚟嘅貴賓，你哋會揀邊個？選擇一：國家主席胡錦濤、選擇二：首席國寶熊貓。聽講胡主席出年會嚟香港，出席回歸10周年大典，中央政府已經準備好一大堆禮物送畀香港，其中一樣就係四川國寶熊貓嘞。<br> 據講，海洋公園兩隻熊貓安安同佳佳都分別有19歲同28歲，熊貓嘅平均壽命係24歲，所以中央一早已經準備好，隨時送番隻過嚟香港，作為替補。<br> 如果大家選擇係一（想見胡錦濤）嘅話，恭喜晒，因為答案證明你已經親眼見過熊貓，唔志在，同時又證明你鍾意胡主席多過隻熊貓，堪稱愛國愛黨嘅典範港人。如果選擇二（想見熊貓）呢，只能顯示你同八方一樣，係一個好平凡嘅香港人，平凡到胡主席嚟到都唔會得閒見你。</p></body></html>