<html><header><meta charset="utf-8"><title>男子鬧市舉牌　跪地求女友戒煙</title></header><body><h1>男子鬧市舉牌　跪地求女友戒煙</h1><p>吸煙危害健康，若另一半是煙民，你會勸對方戒煙嗎？geraldhin日前直擊一名男子，竟跪在鬧市街頭發表另類愛的宣言，高舉紙牌要求女友戒煙，並收集路人簽名，希望群眾壓力可令女友脫離煙民行列，「好感動，好少男仔可以咁做！」</p><p>網友geraldhin在UwnatsForum留言，表示日前在銅鑼灣看到一名男子，手持寫上「Ilovexxx（他女友名字），Promisemenosmokingforever！yyy（該男子名字）」的紙牌，並要求途人簽名勸他女友戒煙。網友對此意見分歧，自稱非煙民的timmy352005說支持該男子，「如果個女仔咁都唔戒就真係衰咗啲。」<br> 神州十戒則說，「分手罷啦！唔係向個男仔講，係向個女仔講。」他說不應在大街大巷向女朋友施壓，「唔係食唔食煙嘅問題，而係唔識尊重人，如果我係個女仔，會對佢好反感。」舒柏茲坦言怕香煙味道，故反對女朋友抽煙，「如果我女友食嘅話，實同佢分手。」</p><p>網友意見分歧</p><p>小混混則認為男子霸道，「我自己勁頂唔順煙味，所以希望女朋友唔吸煙，不過係（煙民）都無辦法，吸唔吸煙係人哋嘅自由，叫佢戒好似有點霸道。」ccsakura稱是否接受另一半抽煙，視乎愛對方有多深，「如果真係鍾意，佢食煙都冇辦法，只會叫佢食少啲。」LinKinGod認為抽煙不是個人健康問題，是兩個人之間的事，「一大陣煙味，kiss（接吻）好麻煩。」</p></body></html>