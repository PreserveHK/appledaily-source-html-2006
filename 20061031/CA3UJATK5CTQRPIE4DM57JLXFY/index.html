<html><header><meta charset="utf-8"><title>　　皇仁家長爆料：霍老慷慨賭王孤寒 - 李八方</title></header><body><h1>　　皇仁家長爆料：霍老慷慨賭王孤寒 - 李八方</h1><p>唔少電台聽眾懷念霍老，李太噚日打上港台《千禧年代》爆咗個陳年古仔，勁讚霍老疏爽、踩賭王燊哥鐸叔。李太話，記得唔知93定94年（皇仁1862年成立，應該係92年），皇仁搞130周年校慶，佢個仔當年喺皇仁讀，校方搵咗霍老同賭王兩位舊生做嘉賓，霍老一嚟到即刻承諾會捐冷氣機畀成間皇仁，主持人就同霍老講，有冷氣都冇用，學校都冇錢交電費。聽到個主持咁講，霍老即刻加碼，話會包晒未來五年嘅電費，台下所有師生梗歡迎啦。<br> 不過，同場出席嘅賭王喺嗰次校慶度，淨係捐咗四張來回港澳嘅船飛同酒店住宿，唔少家長都話，大家都咁有錢，乜賭王咁孤寒㗎？<br> </p></body></html>