<html><header><meta charset="utf-8"><title>詭異南瓜餐　晚餐唔食都嚇飽</title></header><body><h1>詭異南瓜餐　晚餐唔食都嚇飽</h1><p>萬聖節自從海洋公園搞哈囉喂後，變咗個普天同慶的大節日，無論你係鬼佬或係唐人，都鍾意着套鬼衫化個鬼妝出街癲番晚。阿媽想留仔女喺屋企食埋飯先去Wet，就要同佢哋癲埋一份，煮一枱驚嚇晚餐，南瓜應吓節之餘，整番個巫師煮鯪魚肉，或者先碎雞髀肉後再炸。咁有Gimmick，話唔定仔女叫班Friends上嚟開P唔出夜街喇。<br><br>記者：劉昱蘭<br>攝影：陳陶鈞、陳偉強</p><p>巫師茄汁煮鯪魚肉
</p><p>價錢︰$20/3人<br> 需時︰20分鐘<br> 材料：鯪魚肉6両、番茄2個、三色椒各1個、芫荽/葱花/水各適量、糖/鹽各少許<br> 做法：三色椒一開二後用水略灼，鯪魚肉、芫荽碎及葱花拌勻，以慢火煎約10分鐘左右，切粗條留用。番茄去皮切片，加水、糖及鹽一起煮成汁，倒進三色椒內，再放入鯪魚肉，多蒸2分鐘左右即可。</p><p>鯪魚肉</p><p>售價<br> （a）$32/斤<br> （b）$22/斤<br> （c）$33/kg　平之選<br> （d）$3.7/100g&#13;</p><p>猛料番茄湯︰想個番茄湯味道豐富啲，同埋再杰身啲，營造恐怖效果，可以多加2湯匙茄醬一齊煮。原來鯪魚唔一定用嚟煲湯，或者香煎魚餅，連埋茄汁嚟煮，酸咪咪又香口仲正。</p><p>酥炸南瓜</p><p>價錢︰$16/5人<br> 需時︰20分鐘<br> 材料：南瓜10両、蛋3隻、麵包糠1/2杯、麵粉1/3杯、鹽1/2茶匙、油適量<br> 做法：南瓜去皮去籽後切好，以中火蒸約8分鐘左右留用。打好蛋加入鹽拌勻，將每條南瓜依次均勻地沾上麵粉、蛋漿和麵包糠，燒熱油，以中火炸南瓜約3分鐘左右，炸至金黃色即可。</p><p>南瓜</p><p>售價<br> （a）$5/斤<br> （b）$3.5/磅　平之選<br> （c）$3/120g<br> （d）$33/550g</p><p>南瓜蜆肉湯</p><p>價錢︰$22/4人<br> 需時︰20分鐘<br> 材料：南瓜240克、蜆肉1/2杯、雞湯3杯、牛油適量、蒜茸1茶匙、洋葱粒半杯、麵粉11/2湯匙、鹽少許、忌廉1/4杯<br> 做法：南瓜去皮去籽、切碎，蜆肉飛水。燒熱牛油，炒香蒜茸、洋葱碎，加入南瓜和雞湯煮約10分鐘後，攪成南瓜茸。燒熱牛油，加麵粉炒勻，再加南瓜茸，邊攪邊煮，最後放蜆肉、鹽及忌廉拌勻即可。</p><p>蜆肉</p><p>售價<br> （a）$14/斤　平之選<br> （b）$9.8/70g</p><p>黃咖喱燜南瓜</p><p>價錢︰$18/4人　需時︰10分鐘<br> 材料：黃咖喱粉11/2茶匙、南瓜10両、三色椒各1/4個<br> 做法：南瓜下鑊炒香，加各顏色西椒同炒，再加自選黃咖喱燜一陣，最後調味即可。</p><p>三色椒</p><p>售價<br> （a）$8/斤　平之選<br> （b）$17.5/180g<br> （d）$4.5/100g</p><p>小心南瓜︰好多人以為南瓜對糖尿病人好，雖然佢係高纖易飽肚，但其實佢嘅糖份唔算特別低㗎，所以糖尿病人都唔好食咁多，同埋最忌空肚大量食。</p><p>肉碎雞髀</p><p>價錢︰$20/4人<br> 需時︰25分鐘<br> 材料：雞髀2隻、雞胸肉6両、生粉/芫荽/葱花各少許<br> 醃料︰豉油/豆粉/糖/酒/胡椒粉/麻油各少許<br> 做法：雞髀起肉，骨留用，雞髀肉與雞胸肉一起剁爛，加入醃料、芫荽和葱花拌勻至起膠，釀回雞髀骨上，撲上生粉，燒熱油以慢火炸15分鐘至金黃色即可。</p><p>雞髀</p><p>售價<br> （a）$7/斤　平之選<br> （b）$9.5/磅<br> （c）$12.9/2隻約500g<br> （d）$2.4/100g</p><p>南乳五花腩</p><p>價錢︰$13/4人<br> 需時︰35分鐘<br> 材料：南乳1磚、五花腩1/2斤、水/油各適量、鹽/糖/生粉/酒各少許<br> 做法：五花腩以鹽、糖、生粉及酒醃10分鐘，起油鑊以慢火略爆，然後加南乳爆香，再加水蓋好後，以慢火燜30分鐘即可。</p><p>五花腩</p><p>售價<br> （a）$24/斤<br> （b）$16.5/斤　平之選<br> （c）$16.5/斤　平之選<br> （d）$4.9/100g</p><p>超市/街市資料</p><p>a.街市街街市<br> 荃灣眾安街25號<br> <br> b.百佳超級廣場（葵涌）<br> 葵涌興芳路223號新都會廣場4樓429-432號<br> 24262604<br> <br> c.惠康超級市場（屯門）<br> 屯門時代廣場北翼第二層18號<br> 24416294<br> <br> d.吉之島（屯門）<br> 屯門市廣場1期地面高層及1樓<br> 24527333</p></body></html>