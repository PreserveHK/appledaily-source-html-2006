<html><header><meta charset="utf-8"><title>即棄用品成本較低</title></header><body><h1>即棄用品成本較低</h1><p>對於環保觸覺建議食肆減少使用即棄餐具，飲食界人士普遍贊同，但承認使用即棄餐具成本較低，在作出宣傳策略時靈活性較大，而大型連鎖快餐店所能節省的成本比例，更較一般中、小型食肆多。<br> 老趙越南風味餐廳董事趙祚豪表示，旗下三間食店的堂食均採用玻璃餐具，循環再用。他說每間食店均聘有兩名洗碗女工，每人平均月薪5,000元，連同水費、清潔液等，單是洗碗的總開支每月超過30,000元，「如果我哋用晒發泡膠餐具，咁多間食店夾埋，肯定唔使萬五蚊。」<br> 趙祚豪表示，雖然使用即棄餐具可節省成本，而規模愈大的飲食集團，所節省的比例愈高，但他仍堅持盡量不用，「一嚟唔美觀，二嚟實在冇必要製造咁多垃圾，地球又唔知要用幾多時間先分解得到啲發泡膠。」<br> 旺角富記飯店董事黎志強也說，清潔餐具成本不菲，「除咗請女工，仲要計埋打爛碗碟、購置消毒爐。」他指如使用即棄餐具，進行宣傳時更具彈性，「可以隨時轉晒啲款式，鍾意印個公仔上去啲紙盒、紙杯上都好方便，尤其係一啲有幾十間連鎖店，餐具一轉款，宣傳效果就好強。」但為了支持環保，他旗下兩間食店的堂食均不用即棄餐具。本報記者</p></body></html>