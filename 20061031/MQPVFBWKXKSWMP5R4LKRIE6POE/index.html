<html><header><meta charset="utf-8"><title>跳出公仔箱演街頭騷<br>佘詩曼交百萬稅見暈</title></header><body><h1>跳出公仔箱演街頭騷<br>佘詩曼交百萬稅見暈</h1><p>佘詩曼及葉翠翠等昨日往銅鑼灣街頭行騷，阿佘表示首次街頭演出早已打底防走光。提到在無綫台慶最佳女主角網上選舉仍居首位，她笑說多謝觀眾支持。談到年尾人人收到稅單，她指年前要交七位數字稅款，幾乎想暈，經此一役她學懂儲錢準備交稅。</p><p>佘詩曼昨日收取六位數字酬勞及五位數字服裝禮券，在銅鑼灣街頭為本地時裝設計師PacinoWan行騷，由於在街頭行騷，後台搭建於馬路，阿佘表示一早打好底防走光，但行騷時由於鞋子稍大，她差點絆倒。<br> 問阿佘現時即使無綫新劇《肥田囍事》播放中，她於台慶最佳女主角網上投票仍居首位，對此她笑說：「多謝觀眾支持囉。」問她會投誰一票？她說：「太敏感啦，我個個都支持啦。」有人批評《肥》劇劇情浮誇，阿佘則說：「咁喜劇梗係誇張啲㗎啦。」</p><p>廖坤城將為人父</p><p>阿佘近期人氣旺高酬勞接job，到年底收稅單一定很肉赤？她說：「係呀，有一年我要交七位數字稅款，見到張稅單真係想暈，嗰時冇儲錢交稅，要調動投資嘅錢嚟交稅。」問她用不用向公司借糧？她說：「咁又唔使。」此外，廖創興家族成員廖坤城昨日偕同懷有四個月身孕的妻子周煒瑩前來看騷，周煒瑩說：「仲未照BB性別，陀呢一胎冇計劃過㗎，不過唔係好辛苦。」<br> 採訪：JessicaNgan　攝影：RickyChan&#13;</p></body></html>