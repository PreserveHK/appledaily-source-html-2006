<html><header><meta charset="utf-8"><title>唐丁丁叫廠商關門</title></header><body><h1>唐丁丁叫廠商關門</h1><p>國家環保局國際合作司副司長唐丁丁，日前應貿發局之邀，出席在港舉行嘅環保展講座，向環保業人士講解現時國內環保旗幟高舉下，為商界帶來幾大嘅商機。<br> 不過，有機亦有危，佢提醒港商，早於兩個月前，環保局局長同31個省嘅省長，簽訂承諾責任狀，各省省長都要孭飛，於2010年達致節能降耗指定目標，佢相信，呢個責任會層層下壓，最終細至每個市、區嘅區長，要同區內嘅廠商簽訂相若嘅承諾書，企業亦要孭起一定責任。<br> 呢位名叫丁丁嘅副司長，說話亦鏗鏘有聲，佢話按專家估計，香港嘅污染，有10至20%來自珠江三角洲，而珠三角近百萬家企業中，有8萬多家屬於港商，而點樣處理企業污染問題，相信只有3個方法，一係關門；一係提升工業水平，降低耗能排污水平；一係將廠西移，佢希望係第二者。<br> 他又話，國家十一．五期間，會投資1.53萬億元人民幣喺環境保護上，當中對環境監察網絡系統、核輻射監察系統嘅需求都好大。</p></body></html>