<html><header><meta charset="utf-8"><title>消費blog：酒店自行乾衣法大公開</title></header><body><h1>消費blog：酒店自行乾衣法大公開</h1><p>呢一刻身在英國出trip嘅我，仍然冇忘記寫呢個blog。今次間酒店唔錯，好近名店區，可以得閒去睇吓有冇新貨！\(^o~)/<br> 頭先沖完涼順便自己洗埋啲衫，一齊嚟嘅同事Vivien見到就好驚訝咁問我點解唔畀酒店洗，話自己洗有排先乾。我同佢講唔會，但佢唔信，我惟有示範一次畀佢睇。其實自己乾衣唔係咁難，比較薄嘅打底內衣同恤衫西褲，只要鋪喺酒店用嘅大毛巾上面，將佢哋緊緊地捲起來，然後用力踩上去，就可以將水份迫出嚟畀毛巾吸乾，雖然唔會完全乾晒，但件衫已半乾，晾一晚第二日朝早一定着得。<br> 仲有皺咗嘅衫，其實都唔使用熨斗都可以整番直，只需沖熱水涼時掛在浴室畀蒸氣蒸一蒸，或者喺皺嘅地方噴少少水，再掛起件衫一晚，第二朝皺痕就會消除晒！d(^_^)~~~<br> 逢周一至周四刊出</p></body></html>