<html><header><meta charset="utf-8"><title>堂本剛開騷破紀錄</title></header><body><h1>堂本剛開騷破紀錄</h1><p>形象愈來愈出位嘅KinKiKids成員堂本剛，今年3月起以ENDLICHERI☆ENDLICHERI名義，喺橫濱舉行個唱，至前日嘅最尾一場，佢已經開咗100場騷，仲係日本第一個藝人喺同一地方一年內開足100場騷嘅，創出紀錄，非常威水。阿剛表示當初冇諗過要開咁多場，只係應fans要求，佢仲話下年會喺另一個地方再開喎。
</p></body></html>