<html><header><meta charset="utf-8"><title>女藝人：最緊要無副作用</title></header><body><h1>女藝人：最緊要無副作用</h1><p>避孕責任過往多由女士肩負，對於日後或有男士避孕藥面世，曾在螢光幕上宣傳使用避用套、做個負責任男人的元華，昨興奮表示，「咁咪唔使用膠袋囉？我自己一向都係用避孕套呢種最傳統嘅方法。將來會唔會再生仔，真係好難講，聽到美國有男性服用嘅避孕新產品，都會有興趣試一試。大家第日又可以用少啲膠袋，響應環保嘛！」<br> 性感女星張文慈非常贊成改由男性服用避孕藥，她說：「冇副作用嘅話，梗係建議男人食啦，點解成日要女人食啫。避孕丸唔係個個女人接受，有啲食咗會肥，有啲食咗荷爾蒙失調，有男性用嘅避孕藥非常好。我覺得如果個男人係愛嗰個女人嘅話，都應該負番責任咯。」<br> 與港台DJ周國豐結婚約一年的利嘉兒說：「其實冇乜嘢呀，都係避孕嘅一種方法，最緊要冇副作用，我都接受男性避孕藥。」<br> 本報記者</p></body></html>