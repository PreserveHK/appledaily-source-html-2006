<html><header><meta charset="utf-8"><title>學港姐食水蛋　皮膚靚又聰明</title></header><body><h1>學港姐食水蛋　皮膚靚又聰明</h1><p>港姐出身嘅Sharon（陸詩韻）自然又靚又聰明啦，點知佢話自細食蛋食到大喎，不過此蛋不同彼蛋：「我細個家境唔係咁好，媽咪最鍾意蒸水蛋，幾兄弟姊妹就靠一碟水蛋食一餐飯㗎啦，𠵱家大個咗都鍾意食蛋，因為對皮膚好嘛。」唔怪得佢又白又滑啦，想好似佢咁，記住食蛋喇！<br>記者：梁美甜<br>攝影：何家亮</p><p>三色水蛋</p><p>價錢︰$8/4人<br> 需時︰8分鐘<br> 材料：皮蛋1隻、鹹蛋2隻、雞蛋2隻、清水11/2碗、<br> 調味：鹽/油各少許<br> 做法：皮蛋及鹹蛋切碎之後，加進已拂好的雞蛋汁內，注入清水及放調味拌勻，水滾後以大火蒸2分鐘後，轉慢火蒸4分鐘即成。可加豉油伴吃</p><p>售價</p><p>（a）$7/10隻<br> （b）$11.9/20隻　平之選<br> （c）$8/6隻<br> （d）$6.9/6隻</p><p>知多啲：蛋液要攪拌至均勻才可加入調味和食油，再拌勻至令調味結合，這樣蛋才會香。<br> 	蒸蛋一定要加水，還要用凍開水，份量約是蛋液的份半至兩份，水少蒸出較實，兩份水較滑。</p><p>椰菜炒蛋</p><p>價錢︰$6/4人<br> 需時︰8分鐘<br> 材料：椰菜1/2個、紅椒1/4個、雞蛋4隻<br> 調味：雞粉/胡椒粉/麻油各少許<br> 做法：椰菜及紅椒分別洗淨及切絲，打蛋加入所有材料及調味拌勻，燒熱鑊，下蛋汁煎成餅即成。</p><p>售價</p><p>（a）$5/斤<br> （b）$5.7/1.28斤<br> （c）$3.8/100g<br> （d）$3/斤　平之選</p><p>茄汁蝦碌</p><p>價錢︰$30/4人<br> 需時︰8分鐘<br> 材料：中蝦8隻、蒜片/薑片各適量<br> 芡汁：茄汁2湯匙、鹽/糖/米醋各少許<br> 做法：中蝦洗淨瀝亁水備用，以蒜和薑起鑊煎香蝦，至半熟時加入芡汁兜炒，汁轉濃稠即成。</p><p>售價</p><p>（a）$28/斤（新鮮）平之選<br> （b）$36.2/0.438斤<br> （c）$35/100g</p><p>薑葱魚鰾魚頭煲</p><p>價錢︰$32/4人<br> 需時︰15分鐘<br> 材料︰大魚魚頭1個、魚鰾4個、生粉/蒜頭/薑絲/冬菇絲/葱段各適量<br> 醃料：燒酒/鹽各適量<br> 做法：魚頭洗淨切件，以醃料稍醃後沾生粉炸香待用。魚鰾刺穿洗淨，燒熱砂鍋，以蒜頭、薑、葱及冬菇起鑊，爆香後加入魚鰾爆香，之後加入魚頭合上蓋燜一會，汁收亁灒酒即成。</p><p>售價</p><p>（a）	$22/両<br> （b）	$13/13両（連魚腩）平之選</p><p>知多啲：魚鰾又稱魚肚或花膠，含豐富蛋白質、膠質、磷質及鈣質，有固本培元、補氣活血、增精強腎、美容護膚等功效。<br> 	花膠價格高是由於以大海魚的魚鰾曬亁製成，一般會採用巨大的鱘魚、鰉魚和大黃花魚的魚鰾作為原料。</p><p>薑葱雞　</p><p>價錢︰$18/4人<br> 需時︰20分鐘<br> 材料：新鮮雞1/2隻、葱段/鹽各適量<br> 調味：葱絲/蠔油/豉油各少許<br> 做法：雞洗淨以葱及鹽稍醃，之後以大火隔水蒸10分鐘至全熟，待涼後汁盛起，雞則斬件上碟，以先前盛起的雞汁加入調味煮至濃稠，淋上雞面即成。</p><p>售價</p><p>（a）$48/隻<br> （b）$38.9/隻<br> （c）$10/100g<br> （d）$18.9/隻　平之選</p><p>薑汁燉蛋</p><p>價錢︰$5/2人<br> 需時︰7分鐘<br> 材料：老薑薑汁2湯匙、雞蛋2隻、生粉/糖各少許、清水1碗<br> 做法：薑汁與生粉拌勻，於每個碗中置1湯匙，發蛋並加入清水及糖拌勻，平均注入碗中，隔水燉4至5分鐘即成。燉蛋份量應以每碗1隻蛋加半碗水為準。</p><p>售價</p><p>（a）$6/斤　平之選<br> （b）$6.5/0.65斤<br> （c）$8.5/100g<br> （d）$2.3/0.172公斤</p><p>超市/街市資料</p><p>a.葵芳街市<br> 葵芳商場地下葵芳街市<br> b.華潤超級市場<br> 葵涌榮芳路9號恒景花園2樓<br> 24263667<br> c.city'super<br> 沙田新城市廣場1期2樓<br> 26033488<br> d.惠康超級市場<br> 長沙灣元州邨購物中心地下<br> 23043935</p></body></html>