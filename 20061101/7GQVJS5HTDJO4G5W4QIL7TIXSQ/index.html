<html><header><meta charset="utf-8"><title>消費blog：睇澳門賽車訂房要早</title></header><body><h1>消費blog：睇澳門賽車訂房要早</h1><p>近期澳門真係好hit，今年我已經去咗幾次，隔多兩個禮拜我又去喇！今次係同男友去睇第53屆澳門格蘭披治大賽，我一早已經打算今次要住新開張嘅永利酒店，點知今日仲俾我發現原來佢哋出咗個格蘭披治預早訂房優惠套餐。~(~_~)~<br> 11月7日之前訂房嘅話，喺17、18、19日賽事期間，連續兩日入住永利，城市觀景豪華客房只係7,288元兩晚，賽道觀景豪華客房就8,088元兩晚，仲包兩位自助早餐、鮮果同埋免費用室外暖水游泳池。過咗11月7日先訂房，就要每晚收番800元附加費！手快有手慢冇，我今晚同男友傾吓訂邊種房就即刻打電話去訂，香港打長途去800966963呢條線係免費嘅。》(^_^)《<br> 之後先訂埋賽車入場券，各位有興趣嘅朋友可以上澳門格蘭披治大賽個網www.macau.grandprix.gov.mo睇吓，歡迎join埋我哋。<br> 逢周一至周四刊出</p></body></html>