<html><header><meta charset="utf-8"><title>星級化妝師RickChin施魔法<br>AnaR.靠烏雞湯保嬌膚</title></header><body><h1>星級化妝師RickChin施魔法<br>AnaR.靠烏雞湯保嬌膚</h1><p>名模AnaR.早前示範無瑕妝容，展現嬌膚真正色彩。她謂面孔與身材是女模生財工具，除化妝外，平日不忘飲烏雞湯和紅棗水養生，更會玩瑜伽、Pilates拉緊皮膚，添加自信。</p><p>混血名模AnaR.近期狀態大勇，首次接拍內衣廣告、行時裝騷又真空性感上陣。上周她在中環為美國護膚品牌LaMer示範nudelook，化妝師RickChin只用該品牌Skincolor的粉底、亁粉及一支掃，15分鐘內完成一個無瑕妝容。<br> 自稱是LaMer五年用家的AnaR.賣口乖說：「我做模特兒經常接觸到不同的化妝品、護膚品，但我享受用最好的！」面孔與身材是模特兒的生財工具，keepfit與護膚自然不可少，有韓國血統的AnaR.揚言最愛飲雞湯保嬌膚，她說：「韓國人傳統的雞湯是加人參與糯米，我小時候都常飲。來香港後我偏愛飲中國湯的味道，最鍾意飲烏雞湯，差不多每天叫工人煲給我飲。」她又會向其他女模偷師，她說：「我也學她們常焗紅棗水飲。」她又有做瑜伽及Pilates強壯身體，拉緊皮膚。</p><p>RickChin教搽粉</p><p>星級化妝師RickChin分享心得時謂打一個靚粉底，應該先塗cream，他說：「我哋做運動要熱身，皮膚都一樣，先將cream用手揉暖，再輕按上面，等如將血同皮膚表皮嘅溫度warmup，咁就容易上粉。濕粉底只要用掃上薄薄一層，再局部好似眼底位置，cover多一層做遮瑕。」<br> RickChin續說：「面上有細斑就用棉花棒點一吓濕粉，再用手指捽就OK，之後掃上碎粉就基本完成。仲有幾個小貼士，就係cream由頸位向上搽，粉底就要向下掃；微閃嘅亁粉底有時可以當眼影用，增加立體感。如果想nudeface更加傳神，可以用細掃喺嘴角勾出嘴形，再加唇彩，唔使用唇膏仲自然。」<br> 採訪：DebbieLum<br> 攝影：ChenWaiOn<br> 服裝：LaneCrawford</p></body></html>