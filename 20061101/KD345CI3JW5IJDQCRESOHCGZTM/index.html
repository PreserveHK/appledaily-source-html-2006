<html><header><meta charset="utf-8"><title>國際網絡：話「等錢使」博加薪</title></header><body><h1>國際網絡：話「等錢使」博加薪</h1><p>打工仔終日埋頭苦幹，希望有日捱出頭，名利雙收。雖然美國人的平均工作時薪，已由去年底的16.35美元（約128港元），升3%至9月的16.84美元（約131港元），但不是所有打工仔都可受惠。很多人抱怨懷才不遇，年年等加薪，但只見日日有辛加。人浮於事，打工仔想升職加薪其實都需要一點學問。</p><p>自行記錄功績</p><p>在《MSNBC》討論區，網友AdamAnte留言話，打工仔一定要了解高層對你的看法，無論他們對你嘅工作表現評價是好是壞，都要向他們請教自己有哪些弱點需要改善，讓他們覺得你是一個進取的人，日後或會委以重任，畀機會你，若能勝任的話，自然可升職加薪！<br> DreDre2000就話，管理層日理萬機，未必會記得每個下屬所做過嘅好事，所以打工仔應該自己記低；如果曾受高層讚賞嘅話，更加要記錄在案。假如在所屬部門工作多年仍未被賞識，不妨考慮轉去其他部門或索性轉行，反正由行外人出任要職的個案亦唔少。此外，可以考慮重返校園進修增值，以及學好辦公室政治。高處不勝寒，要懂得與志同道合嘅人埋堆，千萬不要樹敵，如發現有人唔妥自己，都要嘗試以德報怨去化解，令敵人變貴人。<br> fatjacks嘅經驗之談是，有感情用事嘅上司，並非按工作表現論功行賞，而是考慮加薪畀有家庭負擔或有財困嘅同事，所以建議打工仔可與主管在言談之間，有意冇意透露吓好「等錢使」博一博喎！</p></body></html>