<html><header><meta charset="utf-8"><title>投資部落：保薦人托價咪誤解</title></header><body><h1>投資部落：保薦人托價咪誤解</h1><p>工行(1398)上市首日升15%，但之後升幅未能持續，反而展開跌勢，立即引來多方網友討論。《香港討論區》網友leewingkin對工行股價下跌唔感到出奇，相信短期內跌幅有限，3.4元係一個強力支持位。網友ultraman7亦同意工行大降嘅機會甚微，料長揸半年會有可觀利潤。<br> 《Uwants討論區》網友poonsiumoon指現時大巿波動大，好難捉路，如果股價跌至3.4元，可考慮趁低吸納。網友siu_ma就話，工行承銷商會保證上市兩個星期內托住個價，更笑指這是「售後服務」，就算在跌市情況下，都會托起個價，預計未來兩至三個月內應該不會跌穿支持位。</p><p>只托住招股價</p><p>對於網友有關承銷商（保薦人）托價嘅說法，當中存有誤解。其實保薦人並唔會保證托價，即不必將股價托高於招股價，根據證監會容許保薦人為有關新股作出穩定價格嘅規則，保薦人可在新股上市一個月內托價，以免新股上市瞬即跌破招股價。<br> 例如建行（939）上市首日，沽貨壓力大，保薦人便在市場上掃貨，最終能托住招股價，當日收市並冇升跌。</p></body></html>