<html><header><meta charset="utf-8"><title>中原中國又傳上市</title></header><body><h1>中原中國又傳上市</h1><p>中原集團呢排消息多籮籮，剛啱又有一單，就係內地報章話佢哋嘅中原中國計劃上市，仲搞緊IPO㖭。消息咁震撼，蘭西梗係即刻走去問中記集團主席施永青求證攞料啦，佢好直接咁話冇件咁嘅事。只不過係有啲商人銀行想佢哋上市啫。<br> 施永青話由於在野大股東嘅王文彥，喺上市方面提出好多附帶條件，根本做唔到，咁即係冇得傾啦。佢又講，因為公司已經發展到咁嘅規模，具備上市條件，啲中原中國管理層梗係想上市啦，咁諗都好正常嘅，係管理層嘅良好願望。<br> 另外，好多商人銀行都嚟叫佢上市。佢補充，自己嘅態度係上到市就上，上唔到就用番𠵱家嘅模式運作。但有一點好肯定咁講，短期都睇唔到會上市。咁中記啲管理層都唔好抱乜嘢期望嘞。<br> 中原中國上市嘅消息早排都傳過一輪，後尾就不了了之，𠵱家又再傳過，當事人再度否認，睇嚟呢個消息未來仲有排傳。</p></body></html>