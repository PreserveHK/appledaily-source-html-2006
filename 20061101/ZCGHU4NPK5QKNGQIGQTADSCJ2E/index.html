<html><header><meta charset="utf-8"><title>歐盟叫煲呔打盜版</title></header><body><h1>歐盟叫煲呔打盜版</h1><p>香港成為內地市場嘅跳板，主因之一係呢個小島公平競爭，但原來喺歐洲生意人眼中，香港喺呢方面都仲未達標。話說歐盟委員會香港辦事處噚日搞記者會，總裁ThomasROE出嚟講解歐盟同港澳07至2013年合作發展嘅報告書，同時都「醒」吓港府。<br> ROE一開始讚香港，話香港係歐盟企業踏足中國嘅重要平台，喺香港設有地區總部嘅外資企業中，差唔多三分之一來自歐盟；而歐盟已成為中國最大貿易夥伴，當中五分之一嘅貿易量，係經香港輸入歐盟；歐盟繼續加強同香港係多方面嘅合作。<br> 跟住佢就入正題，特別提有兩方面希望有更大改善，包括香港制訂競爭政策，因為唔少歐盟企業投訴，喺部分主要行業有欠公平競爭；仲有就係再要加強知識產權保護工作，歐盟仍有8%盜版活動係經香港輸入。</p></body></html>