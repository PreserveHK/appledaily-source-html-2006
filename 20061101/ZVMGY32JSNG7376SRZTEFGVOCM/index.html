<html><header><meta charset="utf-8"><title>姐級包裝　閃亮花旦<br>大熱阿佘揀Armani戰衣等攞獎</title></header><body><h1>姐級包裝　閃亮花旦<br>大熱阿佘揀Armani戰衣等攞獎</h1><p>一眾無綫花旦在下周五舉行的台慶頒獎禮中，將展開扮靚激鬥。今年挾《鳳凰四重奏》和《火舞黃沙》兩劇角逐最佳女主角獎的頂頭大熱佘詩曼，將與汪明荃（阿姐）和鄭裕玲（嘟嘟）兩位鎮台阿姐看齊，獲國際品牌EmporioArmani贊助戰衣。日前阿佘親往Armani金鐘專門店試晚裝，其中一套價值16,900元的珠片戰衣，便極盡雍容華麗。</p><p>無綫首年獨立製作的《萬千星輝賀台慶頒獎典禮2006》下周五舉行，全台小生花旦務必盛裝出席，一眾花旦更會披上名牌戰衣及滿身珠光寶氣爭妍鬥麗，未爭獎先鬥行頭作賽前熱身。</p><p>吊帶裙顯華麗</p><p>作為今年台慶最佳女主角頂頭大熱的佘詩曼，近日忙於挑選戰衣，日前她專誠到金鐘太古廣場EmporioArmani店挑選靚衫，除了獲專人服侍試穿多套為她準備的晚裝外，她也落足眼力親自挑選，前後試穿了幾套晚裝，包括兩條絲質連身裙、一條棗紅色的絲絨連身裙以及一襲全身合共16,900元的紫藍色珠片吊帶背心襯絲絨裙等，看起來十分華麗。<br> 阿佘試衫後說：「我平日都忙拍劇，冇時間睇fashionshow，亦都冇睇時裝雜誌，所以每年台慶有贊助商肯提供靚衫畀我，都幾開心㗎，自己都希望可以多啲同唔同嘅品牌合作，有多啲交流。」</p><p>「梗要扮到最靚」</p><p>阿佘續說：「今日試着啲衫好靚，我自己好滿意，但暫時仲未揀定。台慶係公司一年一度嘅大日子，有得參與，梗係要打扮到最靚啦，至於有冇獎就係一個bonus，錦上添花嘅事，並唔係外間所講嘅爭到頭崩額裂。」<br> 至於在場的品牌高層吳小姐則表示，已贊助汪明荃和鄭裕玲的服裝多年，贊助阿佘只因她夠人氣，吳小姐說：「佘小姐事業好好，佢係upandcoming嘅，品牌嘅服裝亦都好適合佢着。」<br> 採訪：朱倬誼<br> 攝影：陳順幀</p></body></html>