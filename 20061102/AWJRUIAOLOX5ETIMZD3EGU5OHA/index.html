<html><header><meta charset="utf-8"><title>消費blog：同胡慧冲去曼谷豪玩豪食</title></header><body><h1>消費blog：同胡慧冲去曼谷豪玩豪食</h1><p>前日去買咗幾件比堅尼，身邊嘅Mabel笑笑口：「衰嘢，使唔使咁呀！咁少布。開始凍啦，點着呀？」(＞_＜||)我梗係有景啦，因為約咗泰國通胡慧冲去曼谷。Mabel問我最近係咪鍾意肥仔，梗唔係啦，因為佢今個月18號帶永安旅遊嘅團去曼谷，團費成10,999蚊，有史以來最貴嘅泰國團，佢梗叫埋班friend去。<br> 佢話會豪飲豪食，例如喺食肆Naj飯前有15分鐘按摩，每人有刻咗名嘅水晶酒杯，仲有8両重魚翅等等，最正係椰汁冬蔭功皇帝蟹鉗，佢話蟹鉗淨肉都成隻中指咁長！佢又話新機場已經運作正常，佢呢排飛嚟飛去都ok，大家可以放心去玩。p(^_^)~<br> 呢個港產泰仔，近來是非纏身，俾啲雜誌話佢同泰國政府炒大鑊，搞到佢冇晒心機，但係呢幾日佢喺網頁thailandfans.com上載咗駐港泰國政府旅遊局處長蘇拉南嘅信，澄清冇咁嘅事，仲話會繼續合作，希望佢順番條氣啦。<br> 逢周一至周四刊出</p></body></html>