<html><header><meta charset="utf-8"><title>夏蕙姨靚巫嚇鬼</title></header><body><h1>夏蕙姨靚巫嚇鬼</h1><p>連續三年都喺萬聖節扮鬼嘅黃夏蕙，前晚又現身中環相約一班好友食飯慶祝萬聖節。馮仁昭話佢嘅打扮似女巫多啲，夏蕙姨就死撐話自己係靚鬼。自認係胡百全二奶嘅佢仲話已經三年冇見對方，又話胡百全曾經靜雞雞打畀佢，話希望見到夏蕙姨一面，如果唔係就死唔眼閉，所以佢話今年之內唔理禁制令，都希望搵一日可以去醫院探胡百全。</p></body></html>