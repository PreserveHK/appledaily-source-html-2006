<html><header><meta charset="utf-8"><title>求驗客手記：斯巴達迫地鐵難怪輸</title></header><body><h1>求驗客手記：斯巴達迫地鐵難怪輸</h1><p>講開國際米蘭，其實佢哋前日贏莫斯科斯巴達都有一定幸運成份。話說當日莫斯科大塞車，班職球員衰到要走去迫地鐵，趕頭趕命至喺開波前入到球場，無辦法進行正常熱身，結果開波58秒就失波致敗。呢單嘢除咗無稽外，斯巴達方面都要自己檢討吓，始終自己地頭，賽前交通狀況都應該計埋嘅。</p></body></html>