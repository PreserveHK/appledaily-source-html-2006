<html><header><meta charset="utf-8"><title>男人點縮胸？</title></header><body><h1>男人點縮胸？</h1><p>唔知大家有冇發覺，當啲男仔肥到某個地步，胸部開始暴脹，畀朋友取笑叫佢買Bra戴，真係冇陰公。呢個討論區就有人自稱擁有男人波，好想整走佢，有人建議佢每日做100下掌上壓，亦有人話「做有氧運動，30-60分鐘一日，一星期做三日。有氧運動如跑步、游水，打波唔算。」呢句好重要，打波原來係唔算㗎！好多肥仔成日打籃球，練到四肢發達，偏偏仲有男人波，根本問題係佢胸部脂肪太多，計我話最好去做gym，先消除多餘脂肪，再把它練成肌肉，咁就最perfect喇！最重要係持之以恒，識得忍口，戒食口立濕及junkfood，在此祝各位大波男早日縮胸成功！<br>記者：盧家蕙</p><p> http://discuss.com.hk/viewthread.php?tid=2552193&amp;extra=page%3D2 </p></body></html>