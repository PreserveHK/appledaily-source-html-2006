<html><header><meta charset="utf-8"><title>地產代理度橋谷新盤<br>「豫豐花園有女昅」</title></header><body><h1>地產代理度橋谷新盤<br>「豫豐花園有女昅」</h1><p>恒基屯門新樓盤豫豐花園成為近年樓市奇葩，至今竟已收逾8,000認購支票，雖然市場指入票數量有「水份」，網友小明卻爆出這樓盤熱賣之謎，其中一個原因竟然是有非凡「景觀」，「有個地產佬同我講，有啲單位昅嘢會最有利。」</p><p>新盤位處屯門藍地，景觀理應一般，有心思的地產代理卻度出賣樓好橋，「佢話好多男人買嘅原因，原來係話個盤貼住間女校，仲話有啲男人準備晒長鏡頭對住操場！」小明稱初時半信半疑，實地一看才知唔係無可能，「睇咗環境，（樓盤同學校）真係貼到實一實，有啲單位仲直望女更衣室、廁所同班房。」<br> 毗鄰豫豐花園的是區內名校妙法寺劉金龍中學，有無人豪擲過百萬買層樓為了偷窺女生呢？網友質疑可能該地產經紀認為小明是鹹濕佬，才以有女昅為賣點，「佢想你買先咁講咋。」lawsonli回覆小明留言時顯得如夢初醒，「難怪睇樓嘅都係男人啦。」</p><p>毗鄰劉金龍女校</p><p>網友普遍認為豫豐環境、交通一般，買唔買得過見仁見智，網民dl123456則說還有一個賣點，「可以媾名校女生。」記者曾向數名地產經紀查詢，他們均說由於發展商未開放現樓供買家睇樓，故暫未能證實是否有單位「有嘢昅」。據熟悉該區人士稱，其實樓盤與學校有一段距離，相信住客不易窺看女生春光。本報昨曾向校方查詢，但未獲回覆。</p></body></html>