<html><header><meta charset="utf-8"><title>造尾歎靚斑一斑三味至抵食</title></header><body><h1>造尾歎靚斑一斑三味至抵食</h1><p>蘇州過後冇艇搭，原來石斑嘅當造期去到10月尾11月頭，靚斑就暫時要同大家講bye-bye，要到4月先再見，所以李師傅今日教大家點樣煮呢隻「尾班船」，仲話一斑三味就最抵食──烤魚背、蒸魚腩、燉魚骨，物盡其用絕不浪費，快啲趁造尾歎番條靚斑啦。<br>記者：劉昱蘭<br>攝影：陳陶鈞<br>示範：紫荊閣海鮮酒家李鴻生師傅（26568222）</p><p>香茅烤魚背</p><p>自製價：$75/5人<br> 需時：15分鐘<br> 材料：石斑11/2斤、香茅11/2支、指天椒1/2両、青椒1/4個、生粉/水各適量<br> 調味︰豉油/燒汁各6両、水3両<br> 做法：取石斑背鰭，上生粉後以大火炸3分鐘。青椒切粒，指天椒及香茅切碎，3種材料切好爆香，加入調味略兜，再淋上魚背，用錫紙包好，放入焗爐，以上下火100度焗2分鐘即可。</p><p>中斑</p><p>售價<br> （a）$55/條　平之選<br> （d）$92/斤</p><p>秘製調味︰李師傅話家庭式調味料傾向簡單，如果大家手頭上有齊魚露、豉油、冰糖、薑同葱，香茅搭魚露就最正嘞。</p><p>古法蒸魚腩</p><p>自製價：$75/5人<br> 需時：15分鐘<br> 材料：石斑11/2斤、冬菇1両、大頭菜/肉絲/薑絲各適量、葱花/芫荽/油/豉油各少許<br> 做法：取石斑魚腩，冬菇浸軟，大頭菜浸水約10分鐘去鹹，冬菇及大頭菜切絲，連肉絲及薑絲放上魚腩面，以猛火蒸魚腩7分鐘左右，加上葱花、芫荽、油及豉油調味即可。</p><p>冬菇</p><p>售價<br> （a）$48/斤　平之選<br> （b）$75/300g<br> （c）$19.9/120g<br> （d）$69.9/200g</p><p>古法配料︰冬菇、大頭菜、肉絲、薑絲，係古法蒸嘢必備四寶，家下啲人愈來愈懶又偷工減料先會唔足料。四寶有齊香鹹、鮮味先係絕配。</p><p>荔茸焗豆苗</p><p>自製價：$45/6人<br> 需時：10分鐘（不計蒸芋頭時間）<br> 材料：芋頭12両、豆苗1斤、澄麵/椰汁各3両、鹽/雞粉/牛油各少許<br> 做法：芋頭以大火蒸約30分鐘左右後攪爛，加入澄麵、椰汁及牛油拌勻留用。豆苗加鹽和雞粉煮熟，在豆苗面鋪上芋頭，放入焗爐，以上火100度及下火50度，焗4分鐘即可。</p><p>豆苗</p><p>售價<br> （a）$32/斤</p><p>大豆芽菜炒油鴨鬆</p><p>自製價：$17/6人<br> 需時：15分鐘<br> 材料：油鴨髀2隻（約6両）、大豆芽菜12両、松子2両、紅蘿蔔/葱花/蒜茸各少許、油適量<br> 做法：油鴨髀去皮起肉後，加所有材料切成粒狀。松子汆水，炸至變色即撈起留用（小心易燶）。大豆芽菜炒至亁身，燒紅鑊，爆油鴨粒，再依次加入蒜茸、大豆芽及紅蘿蔔粒略兜，松子粒及葱花放面即可。</p><p>油鴨髀</p><p>售價<br> （a）$9/2隻　平之選<br> （d）$11/隻</p><p>狗仔鴨</p><p>自製價：$45/8人<br> 需時：30分鐘<br> 材料：鴨21/2斤、冬菇4隻、馬蹄8粒、子薑6両、亁葱頭3両、冰糖/蒜頭各2両、南乳1磚、腐乳3磚、水/油各適量<br> 做法：燒熱油，將鴨走油切大件，因鴨件燜後會縮水，最好只開鴨胸而保留鴨形，要燜較長時間。子薑拍開切碎，浸好的冬菇及馬蹄開二，炸亁葱頭及蒜頭。所有材料落鑊燜30分鐘。</p><p>鴨</p><p>售價<br> （a）$34/隻<br> （d）$26.9/隻　平之選</p><p>天麻燉斑骨湯</p><p>自製價：$80/5人<br> 需時：60分鐘<br> 材料：天麻1両、豬𦟌3両、石斑11/2斤、油/水各適量<br> 做法：取斑骨及魚頭，把骨及頭煎開後，用水沖走油份。天麻洗淨，豬𦟌汆水，把所有材料燉1小時即可。把魚斬細件可快燉起，但師傅一般想個湯更入味，就唔會斬太碎，以中火燉3小時熬老火靚</p><p>豬𦟌</p><p>售價<br> （a）$30/斤<br> （c）$24.9/斤<br> （d）$21/磅　平之選</p><p>超市/街市資料</p><p>a.大成街市<br> 新蒲崗大成街街市</p><p>b.華潤超級市場<br> 新蒲崗大有街36號<br> 23511755</p><p>c.惠康超級市場<br> 鑽石山龍蟠苑購物中心110號<br> 23517838</p><p>d.百佳超級廣場<br> 鑽石山荷里活廣場227A至227B<br> 29559215</p></body></html>