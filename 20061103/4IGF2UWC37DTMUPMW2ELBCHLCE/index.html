<html><header><meta charset="utf-8"><title>車人合一：SUV挑戰1,400磅　起步無窒油</title></header><body><h1>車人合一：SUV挑戰1,400磅　起步無窒油</h1><p>1,400磅，等於約7個成年人的重量，一般車在這個負重之下，起步有一定困難，今次三菱Outlander精裝版就挑戰呢個任務去掃貨，精裝版叮走了豪華影音設備、皮椅、幾個安全氣袋，但就平咗$68,100。第一個任務係被朋友急Call支援掃貨，ArmyFans話有又重又大件嘅二手軍服大減價，第1件7折，第2件開始就半價，唔……多貨多人，SUV大派用場，其實睇落架OutlanderSUV都幾襯迷彩軍Look，大家都咁野性同粗獷！<br>記者：陸伊琳<br>攝影：楊錦文<br>模特兒：Dicky、阿Lo、Verio、David、Tony、Billy</p><p>Outlander任務：200件軍服+5人<br>200件厚軍服載埋5個人</p><p>一件軍服，平均重3磅，200件就600磅，加上5個重約150磅的年輕人，重量近1,400磅，就是普通7人車在這個負重下，起步也會窒油。Outlander挑戰呢個任務，因為佢配備一台直四2.4公升MIVEC引擎，馬力有170ps，並有23kgm扭力，加上那6前速波箱及採用全新的電子旋鈕式四驅系統，既可因應環境選擇兩輪驅動，亦可改用四驅，甚至可啓動中央差速鎖行車，適應任何路面情況。車廂方面，就算沒有收起座椅，車尾的空間亦算大，放下3、4箱貨亦無問題。</p><p>空間無限大要載幾多有幾多</p><p>架車另一好處是其載貨量夠多，後排的座椅想收起放貨，一個掣，一按搞掂，自動摺合，不用花任何氣力，就可騰出更多空間。配合尾廂的輔助踏板，上落亦特別方便。<br> 無論你個掃貨點在郊區或市區、平路或爛路、晴天雨天，依然應付得到。儘管載晒幾箱貨「質」滿晒人，行車時仍然勁道十足，一窒嘅感覺都無。試問架慢車，點去同人爭同人搶！</p><p>25萬有找夠經濟</p><p>最新引入的07年Outlander精裝版比$318,000的豪華版刪減了高級影音設備。全車真皮座椅改為絲絨，這些都是沒有大作為，唯獨大家要注意精裝版只配備基本的安全氣袋，沒有豪華版的8個之多，不過平成$68,100，實是考慮得過。</p><p>三菱Outlander2.4精裝版　規格</p><p>引擎：2,359c.c.直4DOHC<br> 馬力：170ps/6,000rpm<br> 扭力：23kgm/4,100rpm<br> 傳動：6前速漸進式自動變速系統<br> 售價：$249,900<br> 查詢：環宇汽車（25200636）<br> 軍服提供：美華氏（28036886）<br> 天后屈臣道15號維多利中心商場63號地舖</p><p>着軍褸粗襯SUV</p><p>第1件7折，第2件開始就半價。</p></body></html>