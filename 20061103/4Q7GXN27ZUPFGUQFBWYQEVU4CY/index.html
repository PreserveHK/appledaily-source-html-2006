<html><header><meta charset="utf-8"><title>有筍盤：絕種二手積架　1折買XJSV12收藏</title></header><body><h1>有筍盤：絕種二手積架　1折買XJSV12收藏</h1><p>年年呢個時候，最多二手筍車勁減散貨，積架代理於11月3至5日，就有一批保養新淨、里數又少的經理車推出，當中最筍推介有XJS跑車，二手叫價$108,000，今期幾乎咩型號都有，好似S-Type、X-Type、旅行車、加長版XJ6，價錢有平有貴，值得睇睇。<br>記者：黃婉冰</p><p>絕版積架跑車XJSV12</p><p>當年車價＄1,080,000<br> 二手價＄108,000<br> 絕版XJSV12，雖然已有15年車齡，但車身保養算新淨，咪數亦只行了29,000km，但車價就足足平出一大截，積架經典跑車系列之一，買返去收藏都抵玩。</p><p>平過買日本車S-Type3.0SE</p><p>當年車價＄634,000<br> 二手價＄158,000<br> 十零萬仲有有呢架S-Type3.0SE，3,000cc有電動天窗，2000年出廠。</p><p>長陣版豪房XJ83.5V8LWB</p><p>當年車價＄1,038,000　<br> 二手價＄768,000<br> 加長版XJ8內櫳空間夠大又夠舒適，這型號是當年的旗艦車款，當年過百萬車價，配備有內置LCD電視的頭枕等豪華設備。</p><p>里數最少X-Type2.0SE</p><p>當年車價＄308,000<br> 二手價＄198,000<br> 向來極受歡迎的X-Type2.0SE，里數只行5,200km，加上2004年出廠，保養同新車分別不大。</p><p>全場車齡最輕XJ63.0V6LWB</p><p>當年車價＄828,000<br> 二手價＄668,000<br> 加長版XJ63.0V6，06年落地，里數1,600km，但平足16萬，真皮座椅加闊落內櫳，老闆級最啱坐。</p><p>查詢：積架汽車（25200989）</p></body></html>