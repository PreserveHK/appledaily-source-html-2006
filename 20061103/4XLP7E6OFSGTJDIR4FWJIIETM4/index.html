<html><header><meta charset="utf-8"><title>求驗客手記：伊度奧講波爆粗失禮</title></header><body><h1>求驗客手記：伊度奧講波爆粗失禮</h1><p>巴塞隆拿周二晚主場2:2被車路士迫和，因傷缺陣嘅伊度奧當晚客串講波，同前巴塞名將米高勞特立一齊開咪。呢位喀麥隆前鋒成晚幫晒巴塞，球隊領先起身歡呼，美斯過人即時大讚。完場前杜奧巴入波，佢竟然爆西班牙粗口「Joder（F字頭英文粗口咁解）」，電視台「嘟」都來唔切，唔知有冇累電視台罰錢呢？</p></body></html>