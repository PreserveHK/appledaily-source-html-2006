<html><header><meta charset="utf-8"><title>擔正演恐怖片劉玉玲肯全裸</title></header><body><h1>擔正演恐怖片劉玉玲肯全裸</h1><p>荷李活華裔女星劉玉玲，幾年前拍咗《標殺令》（KillBill）之後，就冇晒聲氣靜咗一排，原來佢早前啱啱拍咗套講述吸血鬼復仇嘅恐怖片《Rise》，仲會喺戲中擔正做女主角，而且有正面裸體鏡頭。日前劉玉玲接受訪問，話佢傾約嗰陣聽到要裸露時都嚇一嚇，問清問楚之後覺得的確係有劇情需要先落筆簽約，可以話係為藝術而裸體。</p></body></html>