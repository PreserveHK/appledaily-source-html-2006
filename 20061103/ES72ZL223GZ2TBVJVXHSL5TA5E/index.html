<html><header><meta charset="utf-8"><title>時裝店變陣冬天賣短袖Tee</title></header><body><h1>時裝店變陣冬天賣短袖Tee</h1><p>近年香港秋冬季名不副實，氣溫愈來愈高，本地服裝店生意首當其衝，時裝設計界原來早已因應氣候轉變將秋冬裝改良，冬天照賣短袖Tee，以棉質物料代替羽絨，或將過頭笠衞衣改成有拉鏈的zip-up外套，迎合市場需要。<br> I.T時裝公司旗下品牌Fingercroxx設計師Wallace，有8年設計時裝的經驗，他三年前開始察覺本港秋冬時裝市場有異，「質地厚嘅衫褲賣得好慢，長袖T恤都好少人買。」<br> </p><p>背心褸熱賣</p><p>記者昨到Fingercroxx門市，發現上架的秋冬裝中，不少是短袖Tee，長袖Tee只得一款。Wallace解釋，短袖Tee在秋冬季的銷情只是略遜夏季，反映本港冬季溫度不斷上升，港人在秋冬可能仍有大部份日子會穿短袖Tee。<br> 此外，秋冬變暖還影響Wallace的其他設計，「𠵱家香港好難有機會着羽絨，但我哋又想做到羽絨嗰種脹卜卜嘅時裝feel，所以改用棉質物料，後來發覺可能都仲係太熱，於是改埋背心款，結果呢款衫近兩年好流行。」<br> 香港專業教育學院時裝及紡織系高級講師張信屏指出，香港室外溫度高，但室內有冷氣的地方卻很凍，形成獨特的時裝潮流，「近年女士普遍會帶住條大披肩，入到室內就摟住，室外就會除咗去，呢啲情況你喺巴黎唔會見到。」&#13;</p><p>煲仔飯滯銷</p><p>另外，以煲仔飯馳名的九龍城茶餐廳添樂園往年10月起煲仔飯已是旺季，今年10月氣溫仍高達30度，熱騰騰的煲仔飯頓時滯銷，過去入秋後每天可賣數十煲，冬季更是日賣過百煲，現時日賣只十多煲，「𠵱家都有人叫煲仔飯，不過天氣熱自然賣少啲，秋風起生意應該會好啲。」<br> 臘味糯米飯和蛇羮同樣是秋冬熱賣食品，位於中環的蛇王芬食店負責人GiGi形容：「理論上天氣愈凍我哋生意就愈好！」不過，GiGi表示該店位處商業區，以中產食客為主，今年股市屢創新高，市道表現強勁，雖然氣候未冷，食客卻甚多，成功擺脫季節性影響。&#13;</p></body></html>