<html><header><meta charset="utf-8"><title>地產連線：池灣新盤命名天馬行空</title></header><body><h1>地產連線：池灣新盤命名天馬行空</h1><p>新鴻基地產喺05年以超過42億投得牛池灣住宅地皮，每呎樓面地價高達5400蚊。呢個號稱東九龍豪宅盤雖然最快要到09年先至落成，不過，喺香港討論區入面一早已經有幾十個網民為呢個盤諗定個靚命，畀發展商參考參考。<br> 綜合咗幾類畀大家分享吓：<br> 個盤喺牛池灣，班網民就用個牛字，天馬行空諗咗一大堆名，例如：<br> edwin.com：「就叫《牛腩河畔》啦。」<br> xbrl：「《正牛峰》倒轉讀《峰牛正》，或者《克招牛苑》。」<br> mr1963：「《牛唔飲水》......又如何？牛池灣原名牛屎灣，不如返璞歸歸真，就叫《牛屎苑》。」<br> 十一哥：「《牛頭馬面府地》。」<br> 333666：「《和牛居》。」FRIDAY：「《牛德華庭》。」<br> 小拔仔話：「最好叫做《牛精花園》又或《牛園》，都幾好。」<br> 另一類係諷刺現有樓盤嘅名嘅：pig112：「《阿牛天下》、《牛門》、《牛池豪庭》、《牛灣一色》。」<br> chumui211：「叫番《牛池灣》，貝沙灣叫Bel-Air，佢就叫OX-Air!」<br> jp3話：「叫《巴黎鐵塔》或《拉斯維加斯山》。」練狗術師話：「我覺得我起呢個名最好：《牛中駅》-(LeCow)》。」<br> ilovethiscow：「未必一定要同牛有關......可能係......繼《凱旋門》後又一力作.....《黃花崗七十二》（The72）。」<br> chungchung128：「叫《舍鵝奇墅》（捨我其誰）好唔好？」<br> DT1025：「《天下圍宮》」<br> pcpower：「叫《城中牛》夠曬旺氣！or《陽澄湖》，入住嘅都變晒大閘蟹。」</p></body></html>