<html><header><meta charset="utf-8"><title>柯大俠摑獅子一巴</title></header><body><h1>柯大俠摑獅子一巴</h1><p>獅子銀行喺業界具有領導地位，不過，同系恒生似乎唔係好將隻萬獸之王放喺眼內，唔知係咪同柯大俠嘅獨立作風有關。<br> 好似近一兩次美國議息後，恒生經常搶喺滙豐之先，表態話唔加息；滙豐早前按揭搞頭兩個月免供息，中銀好快就接招回應，但係恒生都冇跟從。仲有，滙豐9月已經開始搞五天工作、分行七天營業，但係恒生早就話明要睇定啲先，日前佢哋話，經試驗後唔玩延長營業喇，暗中摑咗滙豐一巴。<br> 另外，恒生噚日先講11月13號會搞五天工作制，前線同後勤員工都可以受惠，如果要喺分行周六返工嘅同事，可以喺平日獲半日補假；上班時間呢，以前名義上係08:45至17:30，新制改為08:45至17:55，即係差不多每日延遲放工25分鐘。<br> </p></body></html>