<html><header><meta charset="utf-8"><title>　　鄔維庸臨別講話感人 - 李八方</title></header><body><h1>　　鄔維庸臨別講話感人 - 李八方</h1><p>社區投資共享基金噚日舉行分享會，播放咗基金前主席鄔維庸醫生臨終前錄影嘅生活片段，同埋佢瞓喺病床上嘅錄音講話。<br> 特別嘅係鄔醫生雖然面對病魔折騰，但仍然語重心長咁講佢對基金嘅期望，包括希望令弱勢社群明白乜嘢叫做天生我才必有用、施比受更有福等等，等佢哋可以振作做人，鄔醫生番說話真係好感人，在場好多人都聽到眼濕濕。<br> 有份出席分享會嘅衞生福利及食物局局長周一嶽話，同鄔醫生識咗好多年，亦有去醫院探過佢。周局長憶述鄔醫生臨終前話，希望當局繼續營運基金，幫助有需要人士。周局長就話，同鄔醫生份屬好友，加上基金真係幫到有需要嘅人，所以無論在公在私都會幫佢完成遺願。</p></body></html>