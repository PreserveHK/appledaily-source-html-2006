<html><header><meta charset="utf-8"><title>善用高樓底遮樑做櫃化醜為美</title></header><body><h1>善用高樓底遮樑做櫃化醜為美</h1><p>香港居住空間狹小，倘若單位樓底夠高，不但感覺較開揚，還可善加利用，建假天花及做櫃，增值為既美觀兼具實際功能，睇得又用得。</p><p>走訪鰂魚涌新威園一戶600餘方呎住宅，樓齡逾30年，具備舊樓見使的間隔，兩房兩廳四正，樓底更有9呎半高，惜客廳橫樑也多，十分突兀。化醜為美是設計師的本領，直接了當建造整個假天花，將橫樑完全遮蓋，只留空前中後排，設置燈槽發放黃光。假天花造型簡單有品味，並且加強照明，令到滿室亮麗，營造一片暖洋洋愜意。<br> 全屋住了兩代共四口，人多雜物多地方細，惟有諗計向高空發展，在走廊建天花櫃，將大量雜物收藏得無影無蹤，維持整齊美，住得更舒服。&#13;</p><p>兼顧老少品味</p><p>設計師原想拆廚房牆，改開放式，惟老人家反對；不過，動動腦筋，牆身仍有搞作，鋪上泥水批盪再以人手掃出彎彎曲曲坑紋，質感粗糙，原始味濃，視覺效果特別，富特色。<br> 一家四口喜愛雖不同，聚腳點客飯廳卻必須達成共識，設計師採用白色為主，勝在大路，不論老少都易受落，並可凸顯灰色的坑紋牆，成目光焦點所在。<br> 記者：溫潤潔　攝影：司徒世華<br> 設計及裝修：雄建創藝（Edmond91737399）<br> </p></body></html>