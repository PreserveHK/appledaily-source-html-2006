<html><header><meta charset="utf-8"><title>　　黃雙如出書法律界聚首 - 李八方</title></header><body><h1>　　黃雙如出書法律界聚首 - 李八方</h1><p>鄧鏡波外孫女黃雙如嘅首本英文烹飪書《LifeisaBanquet》終於面世，噚晚喺金鐘一間書店舉行新書發布會，到場嘉賓真係星光熠熠，針插都唔入，當中最受注目嘅莫過於終審法院首席法官李國能、前律政司司長梁愛詩、立法會議員余若薇等法律界人士，同埋友情贈序嘅城中名人鄧永鏘。唔講唔知，黃雙如曾經都係律師，唔知係咪因為工作關係，所以識咗一大班法律界名人。<br> 本書以春、夏、秋、冬為主題，即係唔同嘅時令進食唔同嘅嘢，仲附有唔少圖片、售價每本188蚊。當然，黃雙如炮製嘅宴席出晒名有鮑參翅肚等貴價材料，但係本書同樣都介紹咗一啲廉價菜式，例如醬油冬菇、碗仔雞絲翅等，實行豐儉由人。咁全心全力向西人推廣中國傳統飲食文化，真係要記佢一功。</p></body></html>