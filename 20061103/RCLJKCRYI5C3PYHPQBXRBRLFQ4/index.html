<html><header><meta charset="utf-8"><title>李思蓓、梁敏儀殺入砵蘭街賣Bra搵銀</title></header><body><h1>李思蓓、梁敏儀殺入砵蘭街賣Bra搵銀</h1><p>李思蓓、梁敏儀、李惠敏（Amanda）和麥包等一班藝人，今日殺入砵蘭街開店舖做老闆，以藝人開設的商舖打造星光大道，他們獲商場免租一年，希望以明星效應帶旺商場，其中李思蓓和梁敏儀就合資20萬，售賣釘有閃片的NuBra。</p><p>李思蓓、梁敏儀、洪欣、麥包和李惠敏等藝人，近日分別獲旺角砵蘭街東京銀座商場免費租用面積約100呎的店舖一年，在商場一隅闢成星光大道，為商場添人氣之餘，一班藝人又可過老闆癮，一舉兩得。商場今日舉行開幕拜神儀式，Amanda和李思蓓等昨日分別在店舖趕工，而其他藝人租客如姚樂怡、吳文忻和麥家琪等都會售賣不同物品，但他們的店舖昨午拉上大閘，未知能否可趕及開張。</p><p>洪欣DIY首飾</p><p>身為該商場管理人的麥包說：「係我同商場提出搵明星效應呢個idea，免藝人一年租金同水電費，佢哋正好用呢啲錢投資開舖，明星效應帶旺商場，大家就互惠互利。」麥包在此便與好友陳浩民合資六位數字開設男士服裝店。<br> 李思蓓和好友梁敏儀則合資20萬，從日本取得代理權，售賣釘有閃片的NuBra，梁敏儀說：「女士戴咗唔怕走光，就算走咗都有嘢睇。」她們的店舖麻雀雖小但五臟俱全，舖內最吸引人是一幅畫了二人Q版公仔的牆畫，非常搶鏡。<br> 至於Amanda的店舖取名為ChicEmpire，她說：「我間舖會賣自己品牌嘅服裝，遲啲會開多間舖，賣二手服裝同手袋。」洪欣的店舖則賣DIY首飾，她說：「暫時我親手做咗約40件嘅飾物。」無綫前兒童節目藝人張潔蓮則售賣從日本入口的零食。<br> 採訪：卓寶花　攝影：陳順禎</p></body></html>