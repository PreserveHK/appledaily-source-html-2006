<html><header><meta charset="utf-8"><title>投資通勝：永遠贏家得1個——莊家 - 牽牛</title></header><body><h1>投資通勝：永遠贏家得1個——莊家 - 牽牛</h1><p>在賭場，從來只有莊家是永遠贏家，你看看金沙賭場老闆艾德森，短短兩年間已由美國富豪榜的307位升至第3位就知道。在賭場有所謂莊家優勢，好像賭骰仔，大細好像是「五五波」，不過卻有圍骰通殺；百家樂唔係開莊就開閒（和當取回注碼論），不過買莊贏來的彩金，卻先抽5%水；賭場就透過長時間與賭客對賭，蠶食賭客注碼。</p><p>注碼襟玩咪多心</p><p>賭波嘅莊家優勢更明顯，以「比較公平」的亞洲盤為例，上下盤已抽10-15%水；愈多瓣數莊家優勢愈高，歐洲盤（主客和）抽水達20%以上；波膽、半全場、首名入球等，更是蠶食注碼的關鍵。相信不少波友有以下經驗，舉個例子，周二明明看好車路士作客可以迫和巴塞隆拿，重注了1.83倍讓球「下盤」，不過等開波時，又心思思，買番個1:1波膽，為增加睇波興趣，博吓林柏特首名入球；車路士係就係迫和巴塞，不過七除八扣，可能只得5、6成回報；若然巴塞贏波，輸就輸十足。<br> 贏就贏唔盡，輸就輸到盡，原因係你哋將注碼錯誤投放在莊家優勢高的注項上；如果想當賭波為投資，或者心灰啲講句，想注碼玩耐啲；一注過投注全日將最睇好啲上下盤，唔好心多。當然我唔反對球迷將波膽、首球、半全場大互串，不過要有輸晒嘅準備。<br> 文：牽牛</p></body></html>