<html><header><meta charset="utf-8"><title>筍貨之選<br>英冠大勢：卡軍作客「高」一班 - 阿呢斯奧</title></header><body><h1>筍貨之選<br>英冠大勢：卡軍作客「高」一班 - 阿呢斯奧</h1><p>英冠金句<br>卡軍回勇唔怕揀，高車主場聽食蛋；盧頓防線渣又散，普雷單W唔好貪。</p><p>今屆英冠戰至11月，未有明顯超班分子領放，但近況稍為回落的榜首球隊卡廸夫城仍是心水推介，再串穩打穩紮的普雷斯頓單W，為全日信心之選。卡廸夫城近3場錄得勝和負各1，狀態似走下坡，中場奇雲谷巴和借將基拔又受傷，今仗或暗藏玄機；惟高車士打亦有中場奇雲屈臣、前鋒李察加西亞及基夫受傷，故卡廸夫城全取3分不成問題。</p><p>李城下盤要得過</p><p>至於踢法穩陣的普雷斯頓聯賽主場取得6勝2和佳績，而敵軍盧頓盃賽及聯賽合共已3連負兼失11球，防線又有蘇戴維斯、安達活特及基斯哥尼倦勤，導致陣容嚴重不整，兩關單W甚穩；甚至可串近8場未嘗敗績的李斯特城，作客錫周三受讓平/半的下盤，坐和望贏，穩執半個。<br> 由於卡軍作客贏波通常「一球起、兩球止」，一於補1:0及2:0波膽；此外，班士利攻力疲弱，又遇上作客不懂進攻的列斯聯，實為「細」心之選，1.9倍勿走雞。<br> 阿呢斯奧</p></body></html>