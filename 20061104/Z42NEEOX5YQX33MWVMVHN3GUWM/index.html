<html><header><meta charset="utf-8"><title>中村龜縮殃及彩妹</title></header><body><h1>中村龜縮殃及彩妹</h1><p>自竹內結子宣布休夫之後，被休嘅中村獅童飛咗去上海拍攝上戶彩主演嘅新劇《李香蘭》，結果引嚟大批日本記者去上海追訪。記者除咗到酒店門外等中村外，又湧到拍攝現場，影響彩妹嘅拍戲心情，令導演被迫宣布暫時中止拍攝，而中村就轉到另一酒店，暫時避避鋒頭。</p></body></html>