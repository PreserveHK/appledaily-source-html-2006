<html><header><meta charset="utf-8"><title>二手筍盤：Suzuki陳列車　Swift平足$27,000</title></header><body><h1>二手筍盤：Suzuki陳列車　Swift平足$27,000</h1><p>去灣仔告士打道，記得行吓Suzuki陳列室，因為有少量優質經理車同陳列車發售；以05年Swift1.3手波版為例，行15,800公里兼27個月保養，二手叫價$83,000，比新車價平咗$26,800，想買手波車嘅你可以諗諗。<br><br>記者：鄭達基</p><p>Swift1.3　手波最爽
</p><p>買有名你叫「小辣椒」嘅SuzukiSwift，咁就梗係要買手波版啦！呢部05/06經理車，行咗15,800km，但內外保養如新，兼有埋真皮座椅，二手叫價僅$83,000，比新車價足足平咗$26,800，加上係手波配備，啱晒嗰啲鍾意玩車嘅車迷。<br> 抵買指數：★★★★★<br> 二手叫價：$83,000<br> 當年車價：$109,800</p><p>GrandVitara2.0　齊料價抵
</p><p>四驅車引擎容積「最低消費」係3,000c.c.，嚇到打退堂鼓；但呢部05/06年GrandVitara經理車係2.0版，行車里數21,700km，有27個月保養期，車廂設備齊，皮椅同桃木裝飾都有，認真料齊價抵。<br> 抵買指數：★★★★☆<br> 二手叫價：$183,000<br> 當年車價：$249,000&#13;</p><p>GrandVitara2.0　未出牌平1萬
</p><p>若然連買四驅車都要揀手波車，不如諗吓呢部未出牌嘅GrandVitara2.0陳列車，內外有如新車，設備齊全。價錢方面則要比新車價平$10,000，值得考慮。<br> 抵買指數：★★★☆☆<br> 二手叫價：$229,000<br> 當年車價：$239,000</p><p>棍波Every　貨運新星
</p><p>呢部Every陳列車嘅叫價同新車價只差$4,000，但用嘅係660c.c.引擎，好處係慳油；個尾廂大得緊要，擺幾多貨都得。<br> 抵買指數：★★★☆☆<br> 二手叫價：$95,000<br> 當年車價：$99,000</p><p>售賣點：香島汽車（23320091）<br> 地址：灣仔告士打道77-79號華比富通大廈地下&#13;</p></body></html>