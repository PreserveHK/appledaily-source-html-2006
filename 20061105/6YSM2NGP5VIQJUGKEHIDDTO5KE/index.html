<html><header><meta charset="utf-8"><title>中村獅童反串嫁爛滾夫</title></header><body><h1>中村獅童反串嫁爛滾夫</h1><p>日本女星竹內結子宣布同爛滾老公中村獅童離婚，成為城中熱話。唔知係咪事務所有心整蠱，竟然安排現實生活中經常偷食嘅中村，喺明年1月公演嘅舞台劇《新春淺草歌舞劇》上，反串飾演發現老公有外遇嘅老婆。現正喺上海嘅中村將會喺月中返日本，出席奇連伊士活（ClintEastwood）執導嘅新片《來自硫磺島的信》日本首映。</p></body></html>