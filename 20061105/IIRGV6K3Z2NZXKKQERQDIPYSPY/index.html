<html><header><meta charset="utf-8"><title>車離齋Talk：巴士站有蟹賣</title></header><body><h1>車離齋Talk：巴士站有蟹賣</h1><p>早兩日喺灣仔做完嘢，見到個巴士站做咩「無啦啦」會有嘢喺度郁嚟郁去，可惜我大近視，睇極都睇唔到郁緊嘅係啲咩；一直到我行到埋去，原來係一隻蟹，係一隻隨時大過部Notebook嘅蟹，而且隻蟹箝仲要喺度郁吓郁吓。至於喺佢嘅旁邊，一樣有好多隻大大細細嘅蟹陪伴在側，等人一望落去就以為係一個賣蟹嘅檔攤……<br>係咪都覺得好似呢？呢個係「大閘蟹酒樓」嘅其中一款巴士站廣告；可能有唔少乘客同我一樣，都曾經俾呢個廣告嚇親，但係佢利用咁生動嘅方式，去Sell自己嘅產品，肯定可以收到事半功倍之效。各位汽車代理嘅市場部大員，不妨諗吓用呢招嚟Sell吓自己旗下嘅車款喎。<br>記者、攝影：鄭達基</p></body></html>