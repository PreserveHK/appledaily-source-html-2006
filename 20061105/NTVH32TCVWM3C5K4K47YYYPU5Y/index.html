<html><header><meta charset="utf-8"><title>黃囗瑩與大閘蟹談情</title></header><body><h1>黃囗瑩與大閘蟹談情</h1><p>大家估唔估到有邊一家人可以一日內吃掉30隻大閘蟹呢？答案是黃囗瑩。原來嬌滴滴嘅佢非常嗜吃大閘蟹，原因係受媽咪影響，黃媽媽嗜吃大閘蟹嘅瘋狂程度係，無人叫停，佢就會不停地吃下去，而且愈吃愈滋味，她的滋味相也吸引到囗瑩愛上大閘蟹，更笑言：「每年等佢就好似等待初戀情人一樣。」每年只得兩個月有大閘蟹可吃，也難怪嗜吃嘅佢以興奮又期待嘅心情去面對「蟹哥」了。<br><br>記者：梁美甜<br>攝影：陳盛臣<br>鳴謝：銅鑼灣霞飛路（28826001）</p><p>上海醬炒大閘蟹年糕</p><p>價錢︰$72/4人<br> 需時︰10分鐘<br> 材料：大閘蟹1隻、上海年糕適量、秘製麵醬2茶匙、毛豆2茶匙、生粉少許<br> 調味：上湯/豉油/老抽/糖各適量<br> 做法：上海年糕切片待用，大閘蟹洗淨斬件，沾上少許生粉炸香備用。燒熱鑊，下毛豆、上海年糕、麵醬及調味兜勻，加入大閘蟹煮3至4分鐘左右即成。</p><p>上海年糕</p><p>售價<br> （c）$9.7/454g<br> （d）$8.4/454g　平之選</p><p>揀蟹貼士：<br></p><p>．囗瑩咁鍾意食大閘蟹，梗係知道尖肚係蟹公，農曆十月正係蟹公當造，梗係要食肥美嘅肚尖公喇。<br> ．師傅教落，要知道隻蟹新唔新鮮，最緊要係睇吓佢對眼夠唔夠精靈喎。呢隻蟹咁精靈，即係好新鮮喇，囗瑩又點會放過佢吖！</p><p>蟹粉叉子</p><p>價錢︰$140/4人<br> 需時︰20分鐘（未計燒餅製作時間）<br> 材料：新鮮大閘蟹3隻、生粉水少許、即食叉子燒餅或自製<br> 調味：雞粉/糖/鹽/上湯各少許<br> 做法：新鮮大閘蟹拆肉起粉，除上湯外，加入調味爆香蟹粉，之後下上湯，滾起後加入生粉水埋薄芡即成。食時可伴以叉子燒餅。<br> 燒餅材料：高筋粉4両、低筋粉4両（高低筋粉份量1比1）、水4両5錢<br> 燒餅做法：麵粉加入水搓成麵糰，將麵糰搓平，掃上一層油之後再捲成一卷，再推平麵糰之後埋口，這是為了使烤成後的燒餅可以打開盛起蟹粉；之後將麵糰平均分成小份，焗爐預熱，以上火攝氏180度及下火攝氏150度焗4-5分鐘即成。</p><p>大閘蟹</p><p>售價<br> （c）$88/6両</p><p>上海灘燒羊膝</p><p>價錢︰$32/4人<br> 需時︰10分鐘（未計燜煮時間）<br> 材料：羊膝2隻、白蘿蔔1/2條、番茄1個、日本燒汁/茄膏/紅油/上湯各適量、生粉水少許<br> 做法：番茄洗淨切碎，蘿蔔切片待用。羊膝洗淨炸香令肉質不易鬆散，之後汆水洗去油份。燒熱鑊，加入所有材料燜2個半鐘至軟身，下生粉水埋薄芡即成。</p><p>羊膝</p><p>售價<br> （b）$15/100g</p><p>酒釀金瓜海老</p><p>價錢︰$72/4人<br> 需時︰15分鐘（未計蒸軟材料時間）<br> 材料：海蝦5隻、南瓜5両、薯仔3両、鹹蛋黃1/4隻、酒釀1茶匙、雞粉適量<br> 醃料︰雞粉/蛋白/鹽/糖各少許<br> 做法：海蝦洗淨去殼去腸，加入醃料稍醃後炸熟待用。南瓜和薯仔去皮洗淨切件，與鹹蛋同蒸30分鐘至軟身，之後連同碟身的汁攪成茸，加入酒釀及雞粉煮滾，放入蝦再兜勻即成。</p><p>海蝦</p><p>售價<br> （a）$64/斤　平之選<br> （b）$35/100g<br> （c）$88/12隻</p><p>東安子雞</p><p>價錢︰$22/4人<br> 需時︰12分鐘（未計浸雞時間）<br> 材料：新鮮黃油雞1/2隻、子薑粒/薑切粒各4茶匙、奶湯2碗(以雞腳及老雞熬成白湯)、紅油適量、生粉水少許<br> 調味：雞粉/鹽/糖/米醋各少許<br> 做法：雞洗淨，煮一鍋水，水滾下雞，再滾起熄火浸45分鐘至雞熟，待涼後斬件待用。以薑粒起鑊，加入奶湯、調味及雞，滾起後加入燒熱紅油即成。</p><p>鮮雞
</p><p>售價<br> （a）$22/半隻<br> （b）$10/100g<br> （c）$45/隻<br> （d）$27.9/隻　平之選</p><p>超市/街市資料</p><p>a.上環街市<br> 上環文咸東街<br> <br> b.city'super（中環）<br> 中環國際金融中心商場1樓1041-1049號舖22347128<br> <br> c.百佳（屯門）<br> 新界屯門屯隆街屯門市廣場第二期二樓全層24492784<br> <br> d.惠康（屯門）<br> 屯門時代廣場北翼第二層18號舖<br> 24416294&#13;</p></body></html>