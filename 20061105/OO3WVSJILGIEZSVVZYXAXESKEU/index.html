<html><header><meta charset="utf-8"><title>Rosemary撐男友冇打交</title></header><body><h1>Rosemary撐男友冇打交</h1><p>名模Rosemary前男友Gordon日前聲稱在夜店被毆打，有傳女方現任男友Christopher牽涉其中。連日來Rosemary每出席活動均避見傳媒，昨日她到灣仔會展行婚紗騷時再度成為追訪對象，結果她在助手陪同下表示只肯回應三條問題。</p><p>重提事發經過</p><p>Rosemary重提事發當日Gordon的挑釁行為，她說：「嗰晚係我先見到Gordon，我行開，佢走過嚟質問我：『你做乜漠視我？』我就答佢：『你估你係邊個？我𠵱家同Christopher一齊，同你冇嘢講！』就係咁嘈起上嚟，冇打交！」有記者指當時確有人目擊Christopher曾出手，Rosemary即說：「搞錯喇，夠喇，三條問題問完。」<br> 採訪、攝影：顏英儀</p></body></html>