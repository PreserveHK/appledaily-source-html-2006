<html><header><meta charset="utf-8"><title>樂基兒箍牙咬損脷</title></header><body><h1>樂基兒箍牙咬損脷</h1><p>有傳樂基兒當年為舊愛陳平治而在左側大髀紋上BB圖案，不過早前又有指她用激光去掉這個紋身，也有指她刻意用蜜粉將之遮蓋。當事人雖未有正面回應，不過前晚她到灣仔為FrenchCollection行騷時，BB紋身依舊影蹤全無。<br> 事後樂基兒接受訪問時，不時用手掩口，她細細聲說：「我近排又箍牙，因為之前生智慧牙，將我前排六隻牙迫歪咗，𠵱家要箍三個月，食嘢都要好小心，最好食流質食品。」她謂雖然小時候已曾箍牙，但近日重箍仍不慎咬損舌頭。<br> 此外，霍啓剛前女友盧恬兒前晚也有到場，對於霍英東病逝，盧恬兒不願多談，只說：「唔好講人哋家事啦，最緊要節哀順變。」<br> 採訪：吳天慧<br> 攝影：陳順楨</p></body></html>