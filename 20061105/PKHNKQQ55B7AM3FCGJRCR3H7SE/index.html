<html><header><meta charset="utf-8"><title>新車出閘：SuzukiSX4　電子4驅小型SUV</title></header><body><h1>新車出閘：SuzukiSX4　電子4驅小型SUV</h1><p>Suzuki代理近排真係搞作多多，除咗搬去同樣位於灣仔告士打道嘅新Showroom之外，日前仲有部新車嚟咗㖭。係邊部？咪就係班Fans等到頸都長嘅SX4囉！新車內外唔只有SportyFeel好重嘅鋪排，部車所配用、兼能令車子適合任何路面行駛嘅3模式智能4驅系統，更係佢賣點所在。<br>記者、攝影：鄭達基</p><p>轉換模式　按掣搞掂</p><p>全新SuzukiSX4嘅最大賣點，就係廠方特別為佢安排嘅3模式智能4驅系統（i-AWD），只要按下設於波箱旁嘅控制鍵，就可以選擇用2WD、4WDAuto或4WDLock呢3個模式嚟行車，不論係平滑得很嘅高速公路，或係泥路上，都可以輕鬆咁起步，又或者增強車子嘅貼地性能，以增加行車安全性。引擎則是一台1.5公升直4偈，配以4前速自動波箱，毋須擔心性能表現。</p><p>SuzukiSX4規格</p><p>引擎：1,490c.c.直4DOHC<br> 馬力：110ps/6,000rpm<br> 扭力：143Nm/4,000rpm<br> 傳動：4前速自動波，4輪驅動<br> 售價：$156,900<br> 查詢：香島汽車（23320091）</p></body></html>