<html><header><meta charset="utf-8"><title>網民爆料：網友等錢使　留言想打劫</title></header><body><h1>網民爆料：網友等錢使　留言想打劫</h1><p>人有三衰六旺，網友fansonlam近排可說頭頭碰着黑，早前遺失了身份證要辦補領手續，近日弟弟闖禍又要四出張羅籌錢為他解窘，走投無路之際竟想鋌而走險去打劫，但又不知如何下手，在網上問人最好在甚麼地方犯案，「咩地方好？天水圍？」</p><p>被質疑「博出位」</p><p>自稱17歲仍然在學fansonlam家住荃灣，為何選擇到天水圍打劫呢？網友都百思不得其解，質疑他「博出位」、「又想見報」，表示不會教路，以免被控教唆他人犯法要陪他坐監。<br> 其實fansonlam也想循正途搵錢，早幾日曾要求網友指點好路數，「有冇人請臨時工人？我好低要求，300蚊一日就ok，做咩體力勞動都ok，因為等錢救急！」<br> 他透露由於弟弟在外闖禍，「仲差500幾蚊先可以確保我細佬安全。我畀晒成副身家，都仲係差500幾蚊。」可惜大家愛莫能助，終令他想鋌而走險。<br> 本身是律師的立法會議員涂謹申表示，在網上聲言要行劫並無牴觸法例，按《盜竊罪條例》，必須是有實際行動盜竊他人財物令他人有損失才算犯罪。</p></body></html>