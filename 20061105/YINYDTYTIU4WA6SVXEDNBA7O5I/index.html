<html><header><meta charset="utf-8"><title>06秋冬換季Tips一Tips<br>梁詠琪西裝扮型　樂基兒鎖定Chloe</title></header><body><h1>06秋冬換季Tips一Tips<br>梁詠琪西裝扮型　樂基兒鎖定Chloe</h1><p>現在才講開季？遲了？也不是的，當消費力高強一族如名媛明星，萬金早就準備，有時候也需飽覽一眾大成才作出最smart的選擇。況且，很殘酷的現實是天氣仍然未冷，固然難飛快以一身冬衣示人。時裝工業是一門龐大有序的工業，不是你有錢就可以有貨在手，delayshipment委實是令賺錢與使錢的都激氣。<br>反正要等齊天時地利，消費一族經過「一見鍾情」或是思索打量後，各人最陶醉於哪一個廣告大製作？誰是她們自家的「ItBag」？今季投放多少資源盡地一鋪？本報找來名模、明星和名媛包括樂基兒、梁詠琪、AmandaStrang、Joyce揸弗人JoyceMa胞妹郭志怡和葉梁美蘭與時裝迷分享心得。　撰文：林妙萍、顏英儀、吳天慧</p><p>梁詠琪Ferragamo擁躉</p><p>1.MarcbyMarcJacobs西裝背心<br> 「因為今季興中性打扮，女仔着呢類西裝款背心感覺好帥氣。西裝料之外，羊毛cashmere都係好易襯。」<br> 2.約5-6萬<br> 「隆重場合嘅衫大部份我都有贊助，所以只會使錢買啲casualitems好似牛仔褲、legging、冷衫之類。」<br> 3.MartinMargiela<br> 「MM喺香港開咗專門店後，多咗認識，發覺佢嘅設計睇落好平凡，着上身先見到蹺妙，好特別，係有創意嘅設計師。」<br> 4.LV的杜鵑版本<br> 「LV用咗中國面孔，杜鵑又係冒起嘅名模，個甫士又夠古怪特別，真係即刻令人記得！」<br> 5.FerragamoMarisabag<br> 「外形同size夠實用，可以手挽又可以上膊，襯牛仔褲、套裝同裙都得，一袋幾用。心水係淺色款，例如白色或米白。」<br> 6.style.com、colette.fr<br> 「style.com夠全面係必睇，colette.fr就可以隨時update吓佢哋有乜嘢同設計師合作嘅specialitems。」</p><p>樂基兒最愛做牛女</p><p>1.SkinnyJeans<br> 「今年冬天一定要有條好嘅牛仔褲，例如skinnyjeans。我夏天返美國一早已經入咗條FrankieB.嘅窄身牛仔褲。香港嘅HarveyNichols都有入到呢個牌子的牛仔褲。」<br> 2.未知數<br> 「我今年仲未買齊冬天衫，未知會用幾多錢。上年用咗幾萬蚊左右買秋冬裝，我買衫嘅預算唔會太大，我成日會着Abercrombie&amp;Fitch同埋Holistic等美國casual牌子，有時會online買。」她與男友黎明的品味相當一致，都喜歡着Abercrombie&amp;Fitch。<br> 3.StellaMcCartney<br> 「我會睇好StellaMcCartney。其實佢已經好紅，但我最欣賞佢堅持唔用fur同真皮做衫、鞋同袋，畀咗個挑戰自己。今年冬天嘅短boots冇用皮都做得好靚，我都買咗對。本地設計師我就欣賞JosephLi嘅才華，佢嘅設計好clean同sophisticated。」<br> 4.Dolce&amp;Gabbana廣告<br> 「我覺得Dolce&amp;Gabbana嘅廣告做得最好，做得好寫實，似文藝復興時代嘅作品。」<br> 5.Chlo囗Paddington<br> 「我係Chlo囗嘅忠實fans。當年一推出Paddington已經有入貨，我有個米白色同大size嘅啡色，易襯衫，所以始終覺得Paddington係我心目中嘅ItBag，不過個鎖都幾重。」<br> 6.《InStyle》<br> 「我冇乜睇時裝雜誌，但會睇《People》、《InTouch》等呢類八卦雜誌，最多會睇《InStyle》參考外國明星如施安娜美娜（SiennaMiller）同埋MaryKete等嘅着衫技巧。」</p><p>AmandaS.鍾情Prada袋</p><p>1.MarcJacobs<br> 「今季我一定會買MarcJacobs長boots，仲有我平時最鍾意嘅芭蕾舞鞋，好舒服！因為方便我配搭修身褲，同埋今個冬天唔少得嘅短身大褸。」<br> 2.數萬元<br> 「幾萬蚊左右啦，女仔買衫嘅嘢好難估計。」<br> 3.DriesVanNoten<br> 「我最欣賞同喜歡嘅設計師係DriesVanNoten，因為DVN嘅設計好靚，embroiderydetails做得好好，尤其係當中嘅短裙。」<br> 4.無印象<br> 「一時間記唔起。」<br> 5.Prada<br> 「我嘅ItBag一定係Prada嘅羊皮GauffreAntikBag啦，最好係軍綠色㖭！」<br> 6.法國版《VOGUE》<br> 「平時睇意大利版、法國版《VOGUE》，相靚、資料又好齊全，最多嘢睇。」</p><p>郭志怡熱捧Balenciaga</p><p>1.灰或黑闊褲<br> 「束番個腰身嘅粗belt、拿破崙風格嘅任何襟章、金色accessories，同埋大褸都好重要，DonnaKaran都幾好。必需品係一條靚料嘅闊褲，黑或灰色，我買咗條CommedesGarcons，另外Marni都有唔錯嘅褲款。」<br> 2.好難定<br> 「買衫好難定，一定要自己小心揀，我最近enjoy將啲舊嘢喺衣櫃重新發掘出嚟，再mix新裝。」<br> 3.Balenciaga<br> 「Balenciaga簡直全部係onthenewshape！完全唔同以往嘅時裝shape，嗰啲卜卜哋、拱形腰位嘅任何items嘅newshape着得人好靚！」<br> 4.冇<br> 「我覺得𠵱家啲廣告，人人都差不多，就係有個毛病：overplay！」<br> 5.Gucci85周年限量版鱷魚皮袋<br> 「我好鍾意鱷魚皮，但先決條件係要輕身，Gucci呢個紅金組合幾好。」<br> 6.style.com/與時裝人傾偈<br> 「我冇做時裝人，但都熱愛fashion。上style.com可以一次過睇晒啲衫，時裝雜誌就太遲喇。」</p><p>葉梁美蘭撐新晉品牌</p><p>1.Balenciaga高跟鞋<br> 「唔使諗一定要有對超高嘅platform高跟鞋，仲要係五吋以上，好似Balenciaga今年嘅五吋高platform我已經訂咗一對。」<br> 2.冇定預算<br> 「冇定預算幾多，不過今年冬天衫定價較往年高，今年買衫要精挑細選，真係好靚先會買，可以將啲新衫同舊衫mixandmatch。我已經入咗Chanel、Balenciaga同LV等牌子。每年又會去度假同滑雪，所以會買滑雪服飾，例如Chanel有推出戶外活動裝備。」<br> 3.Marchesa<br> 「新晉時裝品牌Marchesa係現時荷李活好多女星捧場嘅新品牌。我好鍾意呢個牌子嘅eveninggown，Joyce已經引入呢個牌子。」<br> 4.姬蒂摩絲任主角的<br> 「我好欣賞姬蒂摩絲（KateMoss）。今年佢回憶之作有LouisVuitton、Dior、Versace、BurberryProrsum同CalvinKleinJeans等。有佢嘅廣告我都會支持。」<br> 5.PradaNappaGauffre<br> 「今年冬天各大品牌都興大手袋為主，我覺得Prada嘅NappaGauffre手袋係今年冬天嘅ItBag。」NappaGauffre小羊皮手袋一推出，娜姐（Madonna）已經快人一步率先入貨。<br> 6.Style.com<br> 「每日會留意fashion嘅我必睇www.style.com時裝網站，而WWD、唔同版本嘅《VOGUE》我都有訂，最鍾意睇《VOGUE》Nippon，art同styling都做得好好，係時裝天書。」<br> <br> 攝影：陳志嵐　陳慧安</p></body></html>