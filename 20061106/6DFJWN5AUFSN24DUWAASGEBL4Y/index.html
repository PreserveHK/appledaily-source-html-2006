<html><header><meta charset="utf-8"><title>Blog友直擊<br>等不耐煩索性去燒烤</title></header><body><h1>Blog友直擊<br>等不耐煩索性去燒烤</h1><p>恒基高層昨天為豫豐花園首日慢動作售樓解畫，指大部份買家屬首次置業人士，資料查詢及講解費時，以致拖長了揀樓時間。</p><p>等5個鐘才揀樓</p><p>不少曾到售樓處等候的買家，過去兩日在多個網上討論區都有發言，憶述現場所見所聞，其中香港討論區上，抽到前籌的網友MACIBM話：「我今日（周六）都去咗睇呀，由3點等到5點，終於頂唔順，因為到咗5點，都係叫到30號籌，於是去咗龍鼓灘燒烤，冇耐經紀再call我返去睇樓，嗰時已經係8點，好彩去咗燒烤，如果唔係咪等到癲？」<br> 另一位抽到前籌的網友redknapp11，講得更詳細：「個情況可以用恐怖嚟形容，入場嗰陣，啲經紀同買家已經迫晒響門口，幾乎要打交先入到去，用咗大半個鐘，之後安排去戲院等，我足足睇咗3集美女廚房先輪到我，入到去揀樓，仲要等經紀推銷，最後畀咗個10座17樓599呎園景單位我，嘩，賣160.4萬，即係2600幾蚊呎，我即走，咁貴，真係搵鬼買咩。」<br> 「冇客愁，客多亂」，究竟香港新盤市場運作，何時才能真正納入正軌呢？&#13;</p></body></html>