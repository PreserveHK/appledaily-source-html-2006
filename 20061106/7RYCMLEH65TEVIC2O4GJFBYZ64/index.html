<html><header><meta charset="utf-8"><title>港交所員工夏天唔使打呔</title></header><body><h1>港交所員工夏天唔使打呔</h1><p>每逢夏天見到中環西裝友汗流浹背，華華都戥佢哋辛苦，而且因為咁要開大冷氣，就更加唔環保。咁好多企業都已經喺今年暑假，畀員工唔着西裝返工。港交所亦加入做環保先鋒，喺最近一期季刊裏面講到，為咗響應政府節約能源嘅呼籲，改善空氣質素，喺今年夏季，港交所已經就員工上班服飾實施新指引，除咗要着制服嘅員工外，喺6月至9月夏季期間，其他員工唔使着西裝及打領呔。<br> 不過，員工如果要見客、出席會議或活動時，仍然需要穿着整齊商務服裝。新服飾指引亦適用於喺交易大堂工作嘅經紀行負責人員同埋出市員。其實，近年啲出市代表，都唔係好多人打呔或者着西裝，𠵱家出埋指引，更可便服一道。</p></body></html>