<html><header><meta charset="utf-8"><title>HitHotNBA<br>今季聯盟矮仔當道</title></header><body><h1>HitHotNBA<br>今季聯盟矮仔當道</h1><p>NBA日前公布咗每年度開鑼前，為球員所做嘅「球員統計資料」。原來今季聯盟441名球員嘅平均身高係6呎6.93吋，係自85-86年球季實施統計以來，球員平均身高最矮嘅一季，而且仲首次跌破6呎7吋以下，唔怪得近幾年NBA啲高大中鋒賣少見少喇！所謂物以罕為貴，身高7呎嘅中國新星易建聯下年晉身NBA選秀大會時，肯定成搶手貨。</p></body></html>