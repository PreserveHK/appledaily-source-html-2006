<html><header><meta charset="utf-8"><title>搶花球無失手　姊妹轉妝日粉夜金</title></header><body><h1>搶花球無失手　姊妹轉妝日粉夜金</h1><p>今年適逢雙春兼閏月，婚嫁喜慶特別多，臨近年尾仲有更多準新人要衝刺。新婚主角當然要靚，但做姊妹都唔可以失禮人，分分鐘在婚禮遇上真命天子，接埋花球下一個就到你喇!但未必對對新人會為姊妹請埋化妝師，所以今次會教大家自己化成美艷姊妹。<br>記者：陳穎欣<br>攝影：伍慶泉<br>Hair&amp;make-up:Doll<br>Model:Alice&amp;Karen@Starazpeople<br>服裝提供：MyMemory</p><p>化姊妹妝前先排排坐傾吓，大家對這個妝嘅睇法係點先？<br>★Rover</p><p>「我諗一個自然妝容較吸引人，千萬唔好太colorful。」</p><p>★Twiggy</p><p>「未必要化㗎？好睇兄弟靚唔靚仔。要化就唔好用太閃。」</p><p>★Maggie</p><p>「化妝最緊要襯套衫，我就喜歡金妝配金裙喇！」</p><p>★Anita</p><p>「我會選擇粉色系列，粉紅、粉紫都唔錯。」</p><p>★Iris</p><p>「我只會拍少少粉同掃胭脂咋！日夜妝都差唔多啦！」</p><p>粉色日妝　自然咪搶鏡</p><p>做姊妹要化得靚但又唔能夠搶新娘子鏡的確有難度，所以日間去觀禮應以斯文自然妝容為主。想可愛，選用粉紅色和粉紫色嘅配搭就最穩陣，不過亦要視乎裙子選色，最好唔會和新娘子撞色搶鏡。仲有，切忌nude妝出席嚇親人!</p><p>★Hair:</p><p>★妝物推介:</p><p>閃金晚妝忌smokyeyes</p><p>唔好以為新娘先要轉妝，姊妹如果換上今季最hit嘅金色晚裝，但面上依然掛住粉妝，效果係幾咁得人驚呢!晚宴時因用上射燈和黃燈，故化妝可以濃一點，可加重眼影、胭脂及加上閃粉，不過和諧喜慶場合下，盡量少化smokyeyes扮惡女。</p><p>Tips:想顏色更出更搶，可上眼影粉後再掃上色澤較濃的眼影碎粉。</p><p>★Hair:</p><p>★妝物推介:</p><p>轉妝實錄:</p><p>婚禮要跟出跟入一整日，就算朝早化到幾靚，下午溶晒都無用，而且晚宴時又會換上另一晚裝，妝容梗要配合，教埋你轉妝實錄，就日夜場同樣省鏡！</p><p>轉妝第一步:</p><p>奔波咗成日，皮膚亁到出面油，應先用面油紙吸走面油，再噴上保濕水。</p><p>轉妝第二步:</p><p>用兩用粉餅補妝最方便，再打shading同highlight更佳。</p><p>轉妝第三步:</p><p>日妝轉晚妝可用同一色系眼影較深顏色來加深眼部</p><p>Shoplist：</p><p>Lola	28335157<br> Shuuemura	31481022<br> Smashbox	31011080</p></body></html>