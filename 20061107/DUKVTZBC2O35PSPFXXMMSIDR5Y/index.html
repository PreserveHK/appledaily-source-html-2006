<html><header><meta charset="utf-8"><title>求驗客手記：基輔教練唔怕艾帥爭食</title></header><body><h1>求驗客手記：基輔教練唔怕艾帥爭食</h1><p>烏克蘭傳媒言之鑿鑿，仍然量緊地嘅前英軍領隊艾歷臣，即將接掌國內班霸基輔戴拿模嘅帥印！基輔自從出售咗把「軍刀」，同埋「肥佬」教練盧班諾夫斯基仙遊後，就無以為繼；今屆喺歐冠盃E組更包艇兼失咗13球之多，所以話艾歷臣會幫佢哋再起風雲，但𠵱家個教練聽到消息就話未驚過！</p></body></html>