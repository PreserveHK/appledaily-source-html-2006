<html><header><meta charset="utf-8"><title>車精品：MazdaAZ-1模型鷗翼車門講Detail</title></header><body><h1>車精品：MazdaAZ-1模型鷗翼車門講Detail</h1><p>每個車迷心目中都會有一部DreamCar，但係咪人人都可以買到呢？倒不如去買部DreamCar嘅模型車嚟頂吓癮先。今次為大家介紹嘅模型車群中，最Buy會係跟足當年MazdaAZ-1去做嘅模型車，皆因佢連鷗翼車門都做埋，Detail得很。<br>記者：鄭達基<br>攝影：林栢鈞</p><p>鷗翼車門正車MazdaAZ-1</p><p>EBBRO出品MazdaAZ-1，最正斗唔單只係外觀跟真車無分別之外，就連鷗翼車門嘅Design都跟到足，而且仲可以選擇開或關，正呢？</p><p>Van迷必買ToyotaHiace</p><p>自從新款Hiace登場，多咗好多貨VanFans；KyoshoJ-Collection嘅ToyotaHiace肯定Fit晒佢哋口味，車廂都同真車無分別，Fans們可以諗諗喎！</p><p>越野明星ImprezaWRC</p><p>呢部由Hpi推出嘅模型咁，唔只部車個Look做得好似，就連車身拉花同埋車廂內嘅後備輪胎佢都有，驟眼望仲會以為係真車嚟㖭！</p><p>特首號座駕ToyotaCentury</p><p>ToyotaCentury車廂設備亦極盡豪華寬敞，呢部模型車像真度極高，連胎軨嘅Design都跟到足，我都考慮緊買番部。</p><p>售賣點：GreatEagleMinicarsShop<br> 電話：23330066<br> 網址： http://www.greateaglehk.com/shop/ </p></body></html>