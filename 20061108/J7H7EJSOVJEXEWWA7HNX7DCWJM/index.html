<html><header><meta charset="utf-8"><title>師父到（三） - 谷德昭</title></header><body><h1>師父到（三） - 谷德昭</h1><p>話說師父與師兄閃樸剛從上海到港，偏偏就帶他們去吃上海館子。一碟蟹粉配兩碗亁拌麵，份量剛剛好，將半碟橙橙黃黃的蟹粉各撥入兩碗麵中，然後用筷子使勁地拌，讓每條麵條都沾上了蟹油，將拌好的麵送到師父師兄面前，約略再灑上小半匙薑醋吊味，日本人吃麵囗囗有聲，師父大力囗了一口，只見他突然眼觀鼻、鼻觀心，整個動作剎那間靜止，不動如山，片刻，合上眼睛，應該是想暫停視覺的功能令味覺的感應更加倍活躍，咀嚼，吞下，呼氣，再張開眼睛，師父望向我，更勝萬語千言，師父喜歡這碗麵條。<br> 師父移居溫哥華接近半世紀，久矣未曾見過和平鴿成為桌上物，醉鴿登場時師父確實有點擰歪面，但經師兄閃樸三吋不爛之舌終於𠱁得師父動筷，食了兩嚿之後開始討論溫哥華公園成日見到嗰啲係咪一樣可以咁樣整嚟食。豆苗冇渣，腐乳肉入口即化見鹹香，一素一葷像拳術中的陰陽，恰到好處。最後來的是一碗清香簡單的雪菜肉絲麵，雪菜、笋絲、肉絲大巧無功，熱湯暖腹，是一個完美的句號，師父拍拍肚子說道：「Vincent,VeryGoodNoodle!IAmVeryFull!」話口未完，相熟伙記送來蔴蓉湯圓，師父一睇話從未見過，擺一粒入口又話從未食過咁好食，結果是極飽之下再連啪幾粒大湯圓，飽上飽。忘記告訴師父，往後幾天還有好吃的，但今天吃得高興，誰管明天？吃吧吃吧！</p></body></html>