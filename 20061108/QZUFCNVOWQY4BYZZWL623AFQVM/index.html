<html><header><meta charset="utf-8"><title>阿B靠范姜同前妻聯絡</title></header><body><h1>阿B靠范姜同前妻聯絡</h1><p>鍾鎮濤（阿B）日前接受商台訪問，大讚女友范姜（右）係佢嘅守護天使，不過當主持人講到佢首新歌《日日是好日》有句歌詞係「紅顏禍水」時，阿B即刻澄清嗰句唔係佢作。問佢同前妻章小蕙有冇聯絡？阿B話：「最好唔好遇到，唔聯絡最好，大家講唔到嘢，就連接仔都係由范姜安排，我就頂唔順，唔舒服就費事。佢（章小蕙）都可能唔鍾意聽到我把聲，呢個係『再見亦不是朋友』。」</p></body></html>