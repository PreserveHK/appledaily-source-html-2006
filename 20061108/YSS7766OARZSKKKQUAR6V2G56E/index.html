<html><header><meta charset="utf-8"><title>國際網絡：你份糧全球排第幾</title></header><body><h1>國際網絡：你份糧全球排第幾</h1><p>打工仔永遠唔會滿意自己份人工，無論老闆每年加幾多成，都只會嫌少！但你有冇諗過每年嘅收入，同世界其他角落嘅人相比，究竟係屬於高定低？自己算有錢抑或貧窮呢?<br> 家陣，你只需click入GlobalRichList網站，輸入你每年嘅總收入，網站內的「世界財富排名計算器」便會計出你嘅世界財富排名──如果每年收入有20萬港元，你便屬於全世界人口最有錢嗰10%；如果收入達30萬銀，恭喜你，成功躋身世界尖子4%以內；相反，如果每年收入只有3120元，便是全世界最貧窮的10%人口。以香港低收入階層每年約7萬蚊人工計算，仍算是全世界14%人口中高收入的一群。</p><p>身在福中要知福</p><p>當然，有人批評此計算方法有誤導成份，因為只計收入，唔計資產，更不考慮不同地方的生活水平高低有別，唔可以充份反映你是否真正屬於有錢一族，不過，這個財富排名最少講你知，全世界仲有好多人每年只賺取非常微薄的收入。<br> 講咗咁耐，呢個網站成立的目的，其實係希望你捐錢，幫助貧窮階層。有興趣的嘅讀者不妨click入以下網址 http://www.globalrichlist.com，check吓自己究竟幾有米。 </p></body></html>