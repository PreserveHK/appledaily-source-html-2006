<html><header><meta charset="utf-8"><title>我有嘢講：柴魚花生難尋　5蚊碗</title></header><body><h1>我有嘢講：柴魚花生難尋　5蚊碗</h1><p>天氣又涼又燥，見牙肉腫腫哋，想搵碗柴魚花生粥喫吓！去到甚麼連鎖粥舖、老牌粥店，啲職員都答：「白粥最下火！鹹瘦肉、皮蛋瘦肉都唔錯，就係冇柴魚花生！」粥舖老闆話，𠵱家粥舖多數淨做生滾粥，冇辦法，皆因香港人嘅口味成日轉，白粥做底、加料變乜都得，柴魚花生呢啲老火嘢，煲落就冇彎轉，賣唔晒就白蝕。</p><p>某日行經深水埗，竟然俾我發現有得食！$5碗好平，老闆朝朝晨咁早煲，非常老火又夠綿！不過佢就相當有性格，星期一、三、五、日賣皮蛋瘦肉粥；星期二、四、六就賣柴魚花生粥（好彩撞正雙日先有得食）；老闆娘王太話：「呢度多數做街坊生意，十年嚟大家食慣晒！」傾談間，剛巧放學時間，有個小朋友撞入嚟：「姨姨我想食豆腐花！」隔籬鄰舍式小食店，就是多了一點關心、一份溫情！<br> 記者、攝影：朱崇德</p><p>滋味屋<br> 地址：深水埗醫局街195號B/C舖（近天后廟）</p></body></html>