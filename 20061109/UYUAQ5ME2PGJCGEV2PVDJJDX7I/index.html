<html><header><meta charset="utf-8"><title>瞓身踢腳　撐走豪華臀</title></header><body><h1>瞓身踢腳　撐走豪華臀</h1><p>咪以為冬天衫褲厚冇人見到，「豪華臀」總會叫人敬而遠之！亞洲女士普遍擁有16:9扁平籮或下垂肥臀，就算上圍驕人、腰肢纖幼，一個沒線條，更甚鬆弛闊大、可擺幾圍乳豬席的豪華臀足可令你艷光扣減。唔想有籮霸稱號，就要做足收臀運動，加上美臀產品雙管齊下，誘人索籮簡直唾手可得。<br><br>記者：盧家蕙<br>攝影：何家亮<br>Model：Alice</p><p>Beyonce那微微上翹、大小適中的美臀，成功取代patpat大得驚人的JenniferLopez，勇奪新一代「籮霸」美譽。</p><p>懶人都減到</p><p>喺屋企一見梳化就想攤唞？減臀大忌！不如每天花15分鐘，就可以輕輕鬆鬆變細臀。以下動作簡單易學，最適合懶得郁嘅初學者，甚至郁動困難嘅肥人也絕冇問題！（以★★★★★為最高難度）</p><p>坐住減</p><p>目標：收緊臀側及大腿內外側<br> 難度：★★<br> 次數：重複以上動作3次，每次10下。</p><p>坐下，雙腳撐大至臀部闊度，雙手放大腿外側並向內推，雙腳盡量維持不動約10秒。又或雙手放大腿內側，盡量往外推，維持不動約10秒。</p><p>小評：可修飾臀部至大腿線條，唔怕搞到細臀粗髀，最啱邊睇電視邊做。</p><p>起後腳</p><p>目標：提升及緊緻臀肉<br> 難度：★★★</p><p>趴下，雙手撐起身體，左腳提高，記住不能彎曲，維持10秒。左右腳輪流各做30次。</p><p>小評：不少初學者做到10幾下已經手腳震騰騰，因此可漸漸增加次數，唔好夾硬做。</p><p>趷左趷右</p><p>目標：纖腰美臀<br> 難度：★★</p><p>坐於健身球上，上身不動，只以腰肢令下盤左右搖擺，重複動作至覺得累為止。</p><p>小評：於健身球上扭身扭勢非常容易，腰及臀均出了力，不過一點也不辛苦。</p><p>玩波波</p><p>目標：緊籮及增腰力<br> 難度：★★★★★</p><p>唔想咁寡，可買個健身波，瞓吓扭吓擰吓就減到臀，球嘅彈力更增加了好玩指數！只要仰躺於健身球上，背部出力，下身盡力提起，維持10秒。重複10次。</p><p>小評：難度較高，動作似拱橋，不過效果唔錯！</p><p>腳舉沙包</p><p>目標：緊臀，令S身形更突出<br> 難度：★★★</p><p>把沙包繫於腳踝，躺在梳化上，單腳提高，維持10秒，每隻腳重複30次。</p><p>小評：沙包選3-5磅最為理想，可加強收身效果。</p><p>食飽飯照做</p><p>返到公司，雙手冇停過，食完lunch千祈唔好即時坐低，最好走動15分鐘，否則會引致水腫及大胃腩。介紹2個動作畀大家，做完晒啱啱15分鐘就可以繼續工作！</p><p>踢左踢右</p><p>目標：打散臀側脂肪<br> 難度：★★</p><p>趷高腳</p><p>小評：小腿做完痹痹哋，感覺連肌肉也收緊了。</p><p>目標：令臀部至小腿更修長<br> 難度：★★</p><p>雙手扶實椅背，雙腳腳尖踮起，維持30秒，重複10次。</p><p>小評：記緊搵一張冇轆嘅櫈，避免穿高跟鞋或boot做此動作，會比較辛苦。</p><p>着褲都瘦到</p><p>除了運動收籮，坊間亦愈來愈多美體纖臀產品推出，除了按摩膏，更有懶人必備的消脂貼、修身褲等，都是不着痕迹的產品，即係用咗無人知囉！</p><p>神奇凹凸波浪紋束褲$99（c）</p><p>特別的凹凸波浪能減少皮下脂肪積聚，穿着後達到按摩、瘦身及美臀效果；下腹的V形編織設計可調節小腹壓力，長期穿着可令臀部曲線更圓渾迷人。</p><p>L'OREAL完美曲線定位消脂貼$99/6pcs（a）</p><p>貼在脂肪積聚及橙皮紋明顯的部位，銀杏精華及咖啡因可促進淋巴循環，改善水腫及平滑橙皮脂肪，回復緊緻結實，毋須按摩，一貼即fit。</p><p>DHC秀膚纖形露$370/300ml（b）</p><p>含銀杏、陳皮、茶樹等植物精華，幫助燃燒脂肪，排走多餘水份，收緊及提升鬆弛部位；亦可減淡妊娠紋和預防蜂窩組織形成，具保濕滋潤之效。</p><p>Shoplists</p><p>（a）L'OREAL28818330<br> （b）DHC21110011<br> （c）JCSHOP3102278</p></body></html>