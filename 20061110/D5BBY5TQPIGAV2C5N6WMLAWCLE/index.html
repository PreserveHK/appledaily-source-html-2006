<html><header><meta charset="utf-8"><title>秋天孖寶　芋頭粉芥蘭爽嫩</title></header><body><h1>秋天孖寶　芋頭粉芥蘭爽嫩</h1><p>要食又靚又粉的當造芋頭，必揀秋天。芋頭係較需要油份煮的食物，李師傅用芋頭加埋惹味麵豉醬煀雞，芋頭盡吸雞的油份，又甘香又粉。另外李師傅話，秋天芥蘭亦好靚，莖夠粗自然夠爽口，芥蘭取莖炒肉片夠爽，菜葉拿來炒飯又夠嫩，當造正菜梗係唔好嘥啦。<br>記者：劉昱蘭<br>攝影：何家亮<br>示範：紫荊閣海鮮酒家李鴻生師傅（26568222）</p><p>三味芋頭卷</p><p>價錢︰$22/5人<br> 需時︰15分鐘<br> 材料︰芋頭1斤、燒鴨肉4両、金華火腿1両、冬菇4隻、鹽/水各適量<br> 做法：冬菇浸軟後開二，金華火腿切片，燒鴨去骨後切長條，芋頭切薄片，以鹽水浸約3分鐘至軟身。把冬菇、火腿及燒鴨分件以芋片包好後，以猛火蒸4分鐘即可。</p><p>燒鴨</p><p>售價<br> （b）$70/隻　平之選<br> （c）$78/隻<br> （d）$78/隻</p><p>棘手芋頭︰芋頭切薄片十分考刀功，屋企做可改用個刨刨片，效果差不多。另外，蒸芋頭卷的時間要掌握得啱啱好，否則芋頭容易爆開，尤其當造的芋頭咁粉更加易爆。</p><p>麵豉芋頭煀雞</p><p>價錢︰$50/6人<br> 需時︰30分鐘<br> 材料：雞1隻（約2斤）、芋頭1/2斤、蒜頭/亁葱/麵豉醬各2両、冰糖少許、水3斤<br> 做法：雞開背，芋頭開四切成長形，炸蒜頭和亁葱。麵豉醬起鑊，加入冰糖、蒜頭及亁葱，再放雞，芋頭放面，然後加水煀約25分鐘，待雞熟後斬件上碟鋪好即可。</p><p>雞</p><p>售價<br> （a）$50/隻<br> （b）$26.8/隻　平之選<br> （c）$42.9/隻<br> （d）$33.5/隻</p><p>蒜頭亁葱記得炸︰用蒜頭和亁葱前，一定要炸過，方可除去其腥怪味，食落先有香口的感覺，尤其在蒸同煀的餸菜入面，生蒜同亁葱一定冇咁香。</p><p>荔茸鳳尾蝦</p><p>價錢︰$35/4人<br> 需時︰15分鐘（未計蒸芋頭時間）<br> 材料：中蝦8隻（約6両）、芋頭1斤、澄麵1両、椰汁3両、牛油少許、油適量<br> [!8F4A]茸：芋頭以大火蒸30分鐘，蒸後加入澄麵、椰汁和牛油一起攪拌即成。<br> 做法：中蝦蒸熟後去殼去腸留尾，以荔茸包好，燒熱8成油（即把油分10份，先燒熱8份，再加入其餘2份），炸4分鐘至金黃色即可。</p><p>芋頭</p><p>售價<br> （a）$5.6/斤<br> （b）$1/100g　平之選<br> （c）$5.3/斤<br> （d）$6/磅</p><p>蒜茸蝦亁蒸茄子</p><p>價錢︰$15/5人<br> 需時︰15分鐘<br> 材料：免治豬肉4両、蝦亁/生蒜/熟蒜各1両、茄子10両、西蘭花１個<br> 醃料：鹽/糖/生粉/雞粉各少許<br> 做法：免治豬肉以醃料醃好。茄子洗淨去皮，切成骨排形後，將醃好的豬肉釀入，再把蝦亁及已拌勻的生、熟蒜放上面，以猛火蒸約5分鐘即可。西蘭花灼熟切開，最後放上伴碟。<br> 知多啲：茄子也是秋天當造食材。</p><p>茄子</p><p>售價<br> （a）$4/斤　平之選<br> （b）$6/460g<br> （c）$6/斤<br> （d）$6.5/磅</p><p>薑汁蘭度炒肉片</p><p>價錢︰$18/5人<br> 需時︰10分鐘<br> 材料：芥蘭1/2斤（只取莖，即蘭度）、豬肉眼片6両、薑1塊、蒜茸/油適量<br> 醃料：鹽/糖/生粉/雞粉各少許<br> 做法：蘭度去皮，切段，汆水後瀝亁。豬肉眼片以醃料醃10分鐘。薑取其汁。先以蒜茸起鑊，爆香肉眼片，然後加入蘭度，兜勻，最後加薑汁略兜上碟。</p><p>芥蘭</p><p>售價<br> （a）$5/斤<br> （b）$0.7/100g　平之選<br> （d）$22/磅</p><p>彩虹炒飯</p><p>價錢︰$17/5人<br> 需時︰20分鐘<br> 材料：芥蘭1/2斤（只取葉）、蛋2隻、瑤柱1両、番茄2個、葱花少許、白飯4碗、油適量、鹽/雞粉各少許<br> 做法：瑤柱浸軟，番茄去皮，芥蘭留葉切碎。燒紅鑊炒飯同蛋，飯炒好再加瑤柱、番茄及芥蘭葉兜勻，最後放鹽和雞粉調味炒熱。<br> 貼士：要粒粒飯都有蛋包住，記得要先炒白飯再加蛋，次序倒轉就會蛋飯分開㗎啦。</p><p>番茄</p><p>售價<br> （a）$5/斤　平之選<br> （b）$6/斤<br> （c）$5/斤　平之選<br> （d）$6.5/磅</p><p>超市/街市資料</p><p>a.街市（鰂魚涌）<br> 鰂魚涌市政大廈</p><p>b.吉之島（鰂魚涌）<br> 鰂魚涌康山道2號康怡廣場<br> 南座地下<br> 28846888</p><p>c.百佳（黃大仙）<br> 黃大仙黃大仙中心商場1字樓<br> 23523923</p><p>d.TASTE（又一城）<br> 九龍塘達之路又一城地鐵層<br> 5號舖<br> 22658698</p></body></html>