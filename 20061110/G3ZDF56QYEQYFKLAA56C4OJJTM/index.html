<html><header><meta charset="utf-8"><title>求驗客手記：施素高受傷賓帥𢱑頭</title></header><body><h1>求驗客手記：施素高受傷賓帥𢱑頭</h1><p>利物浦贏伯明翰嘅代價認真大，施素高喺比賽中同拿夫廸相撞後甩骱被抬離場，事後證實至少要唞1個月。記得佢上季因為眼傷長唞，今季又整單咁嘅嘢，都算多災多難。再講，佢當黑等於領隊賓尼廸斯當黑，皆因紅軍禮拜日要作客惡鬥阿仙奴，突然無咗件防守中場，今鋪真係打亂晒賓帥部署。</p></body></html>