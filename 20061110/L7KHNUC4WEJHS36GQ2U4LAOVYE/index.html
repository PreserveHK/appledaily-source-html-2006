<html><header><meta charset="utf-8"><title>女人精品：肥田蠢豬唱《豬先生》</title></header><body><h1>女人精品：肥田蠢豬唱《豬先生》</h1><p>「多麼蠢的蠢豬，愛上那條人魚……」晚晚都聽到肥田唱《豬先生》，潛移默化，忽然間係咪對豬多咗好感呢？係嘅話就啱晒，因為筆者喺腦場發現到一對蠢豬喇叭，造型可愛，唔單只有傳統粉紅色，仲有黑豬同白豬任君選擇，買返屋企或者送畀女友嚟聽MP3一流，當然播埋《豬先生》就更啱Feel！聽Sales講，佢哋仲有隻同款蠢豬收音機，分別係收音機只需單隻買。</p><p>售賣點：曉士達微型系統（27108316）<br> 地址：旺角電腦中心1樓117室</p><p>超豪老鼠套裝</p><p>買老鼠真係唔好貪平，特別係$40樓下嗰啲，筆者年中都唔知換幾多隻。最近喺銅鑼灣時代廣場，發現有隻老鼠困住喺個行李箱度，好似帶老鼠去旅行咁！聰明嘅讀者梗諗到，日本品牌KOKOYU的貨品向來古靈精怪，咁靚、咁大份嘅包裝入面，一定唔只賣一隻滑鼠咁簡單。無錯！佢仲包埋CD/DVD膠套、紙書架等，實行幫你個電腦枱煥然一新，用嚟送畀小朋友做聖誕禮物就最啱。　　　<br> 記者：陸俊雄</p><p>售賣點：DGLifestylestore（25061338）<br> 地址：銅鑼灣時代廣場9樓903C舖</p></body></html>