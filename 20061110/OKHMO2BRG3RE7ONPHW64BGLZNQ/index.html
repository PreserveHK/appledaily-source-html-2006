<html><header><meta charset="utf-8"><title>貼身誘惑　12.1mm最薄Smartphone</title></header><body><h1>貼身誘惑　12.1mm最薄Smartphone</h1><p>一講起Smartphone或者PDA手機，覺得功能齊全猶如小電腦，不過身軀之巨真係令唔少用家（尤其是女性用家）提不起興趣。近年愈戰愈勇的台灣品牌Dopod，就推出了超薄機身的PDA手機C720w，機身「溝薄」咗，只有一般手機的12.1mm厚度，配合電郵傳輸功能，令強勁功能手機兼具激薄機身，再不是發夢至有的選擇了。<br>文：洪羅伯<br>攝影：楊錦文<br>Model：Geneieve</p><p>拍住V3i咁薄</p><p>靚女Geneieve本來打算呢兩日搵男友去街街，點知佢收到上司Order有嘢做，粒聲唔出走咗去，搞到經常人隔兩地。Geneieve見少幾日都心掛掛，又怕男友魅力令其他女士難擋，所以就專登買部有電郵功能的PDA手機，去到邊都可昅到實，甚至喺唔方便傾電話嘅時候，用電郵傾心事都得吖！男友一見到部DopodC720w就心動，最大原因梗係機身僅厚12.1mm，完全超乎想像咁激薄！<br> 薄身機以前只係主流拍攝手機天下，點都估唔到DopodC720w都可以有如此的厚度，我哋就專登搵咗部曾幾何時都薄盡手機壇嘅MotorolaV3i（厚13.1mm）作埋身比較，結果真係有辦你睇，DopodC720w仲薄多1mm，以後再唔好話PDA手機厚如磚頭啦！</p><p>Email盡情Send</p><p>DopodC720w除薄身吸引外，功能當然令一眾女士滿意先會用。C720w備有強勁電郵功能，支援PushMail電郵外，亦預裝BlackBerryConnect外掛軟件，可以再一次成為支援BlackBerry功能的WindowsMobile機種。再者，C720w備有130萬像素拍攝鏡頭，想將自己近況影像Send畀男友，可以啓動拍攝鏡頭，再將拍攝後的影像加入附件在電郵入面，便可將Email即時傳送，完全不假電腦幫忙！除此之外，仲支援《Office》文件同埋PDF電子文件檔案，完全係娛樂同實用兼備。</p><p>玩盡Wi-Fi上網</p><p>不要以為C720w提供GSM四頻就夠覆蓋廣泛，配合Wi-Fi802.11b/g無線上網，靚女OL坐喺Office，抑或變成好動運動型人士，只要找到無線上網熱點，就可以有更高速的無線寬頻快感，不論是上網搵最新Shopping資訊，或者用MSN同好姊姊交換情報，亦可用到《Office》讀取文件。<br> 至於DopodC720w其他「分唇」，包括中國人必備嘅《漢英字典》、用來掃描資料的《QuickMark》條碼掃描器外，亦可配合藍芽2.0標準，即時利用A2DP技術，用來無線播放立體聲肯定爽爆。還有首次用上名為HTCJOGGR控制裝置，取代了傳統JogDial操控，輕觸式上下選擇操控區，完全係「郁咗」你都唔覺！</p><p>電郵昅實男友</p><p>機場女Sales點睇<br>婷婷：隨時玩《MSN》</p><p>部機細細部，夠薄身，袋起上來都好方便喎，用來玩《MSN》都幾過癮。</p><p>MoMo：冇得玩3G</p><p>以PDAPhone嚟講真係幾輕手，不過功能都係2.5G同Wi-Fi，無3G玩仲爭啲囉。</p><p>PROFILE</p><p>制式：GSM四頻、EDGE<br> 處理器：TIOMAP850（200MHz）<br> 相機：130萬像素CMOS<br> 系統：WindowsMobile5.0<br> 功能：128MBROM、64MBRAM、QWERTY鍵盤、電郵收發、microSD卡槽、藍芽2.0、Wi-Fi802.11b/g<br> 體積：115.6×62.5×12.1mm<br> 重量：110g<br> 查詢：Dopod（35201234）</p><p>同場加映：Palm拍微軟碼頭作</p><p>眼見行WindowsMobile的Dopod手機一部接一部推出，曾幾何時叱咤風雲的Palm都要走向現實，拍上昔日爭個你死我活的Microsoft，推出Treo750v；用上其WindowsMobile5.0操作系統，有3G網絡支援，可以下載視像內容觀賞，同樣置有130萬像素拍攝鏡頭，卻無視像通話專用鏡頭，加上又無提供Wi-Fi無線上網功能，還是蝕底了一點。<br> 網絡商Smartone-Vodafone就為新機推出優惠價，只要購買Treo750v，即可享15天免費VodafoneBusinessEmail試用，包括400分鐘本地話音服務及$100本地3G/GPRS數據服務。此外，若果在免費試用期後選用VodafoneBusinessEmail及3G數據計劃，更可獲$750服務費回贈，試到夠至幫襯上台。</p><p>PROFILE</p><p>制式：WCDMA、GSM四頻、EDGE<br> 處理器：Samsung300MHz<br> 相機：130萬像素CMOS<br> 體積：113×59×21mm<br> 重量：154g<br> 查詢：Synergy<br> 　　　（24856321）</p></body></html>