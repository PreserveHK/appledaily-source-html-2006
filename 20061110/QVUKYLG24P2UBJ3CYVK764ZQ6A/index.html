<html><header><meta charset="utf-8"><title>新腦勢：富士通玩兩色</title></header><body><h1>新腦勢：富士通玩兩色</h1><p>富士通再次色字頭上一把刀！繼早前台灣ASUS、ACER出過林寶堅尼黃以及火辣辣紅色嘅Notebook之後，今勻又輪到日本Fujitsu出手！查實呢部P7120早已定位為好色型號，除之前發布嘅黑、紅兩隻色之外，𠵱家仲追加多一隻鑽藍色（DeepBlue）玩限量發售㖭，夠晒矜貴；既然外貌咁Grand，又點可以齋擺喺屋企封塵咁嘥？食住僅重1.38kg嘅輕巧機身，閃閃令就咁拎出街，或者放喺露天Coffee度慢慢上網，莫講話女士們，就算堂堂男子漢都型啦！不過，分唇就維持原來規格，例如配備咗10.6"SuperFine闊屏幕、雙層DVDSuperMulti燒錄器以及特長7.8小時電池壽命，無論長時間喺飛機上面煲碟，抑或拎出街做嘢，同樣咁適合。</p><p>周末開倉價　</p><p>另外，富士通除咗會推出呢部新色P7120之外，喺今個星期六、日（11及12號），仲會舉行筆記簿手提電腦開倉日，大家可親臨銅鑼灣皇室堡選購多款唔同型號嘅Notebook，優惠價低至港幣$3,998起，數量有限，售完即止。<br> 記者：陳國輝</p><p>開倉資料：</p><p>地點：銅鑼灣皇室堡11樓1138-46室<br> 日期：11月11日至12日（星期六及日）<br> 時間：11:00am至8:00pm<br> 查詢：Fujitsu（25635389）</p></body></html>