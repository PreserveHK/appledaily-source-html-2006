<html><header><meta charset="utf-8"><title>霆鋒、栢芝武漢同台</title></header><body><h1>霆鋒、栢芝武漢同台</h1><p>婚後貫徹高調嘅謝霆鋒同張栢芝，前晚一齊喺武漢演出，不過兩公婆分開獻唱，栢芝首先出場，唱咗三隻歌，大會仲請咗當地三對新婚夫婦上台，同栢芝分享新婚趣事。栢芝落台之後，霆鋒就緊接出場，佢哋都明白傳媒鍾意用佢哋兩公婆嚟做話題，相信距離兩人手拖手上台演出嘅日子都唔遠㗎啦。</p></body></html>