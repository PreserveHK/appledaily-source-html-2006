<html><header><meta charset="utf-8"><title>吉澤瞳戀上二打六</title></header><body><h1>吉澤瞳戀上二打六</h1><p>日本女子偶像組合Morning娘近年人氣大減，工作買少見少。隊長吉澤瞳近日被踢爆搭上曾演出日劇《野豬大改造》嘅二打六諧星末高斗夢。末高更四圍唱已經搞掂吉澤，令戀情見晒光，不過吉澤似乎唔多介意。為討好男友，佢更決心減肥，由以前嘅包包面，瘦咗兩個圈，愛情嘅魔力真大。</p></body></html>