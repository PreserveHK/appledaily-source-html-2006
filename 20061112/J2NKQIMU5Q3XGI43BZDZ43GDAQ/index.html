<html><header><meta charset="utf-8"><title>求驗客手記：亨利卡馬拉仔仔好腳頭</title></header><body><h1>求驗客手記：亨利卡馬拉仔仔好腳頭</h1><p>韋根前日主場以3:2險勝查爾頓，近4場聯賽全勝，真係可喜可賀喇！最開心嘅都算係前鋒亨利卡馬拉，因為佢射入2:0球波之餘，上周五太太仲啱啱生咗個BB仔，都算腳頭好喇！領隊祖維爾賽後自然大讚亨利卡馬拉，仲話賽前問對方有冇心情上陣，鼓勵佢入多幾球慶祝，點知真係有波入喎！</p></body></html>