<html><header><meta charset="utf-8"><title>半趟鋼閘不能全開工程公司卸責</title></header><body><h1>半趟鋼閘不能全開工程公司卸責</h1><p>有讀者向鋁鋼工程公司購買一道半趟鋼閘，安裝後因一時疏忽未有即時驗收，至一年後須更換雪櫃，才發現鋼閘只能向屋內拉入、不能向外推出，因門框頂住而無法完全開啓，以致壞雪櫃滯放家中，新雪櫃又不能搬入，甚是頭痛。有關公司拒絕負責，反指事主知道該閘情況仍要購買。事主怒氣難消，遂向本報投訴。</p><p>大型家電無法進出</p><p>徐女士去年向大埔懷仁街的國華鋁鋼工程公司訂造一道半趟鋼閘，費用為2,300元。安裝妥後，師傅沒即時推開閘門試驗，她信任對方故沒即時驗收。使用該鋼閘近一年，最近她家中需更換雪櫃，收買電器的師傅上門搬雪櫃時，發現鋼閘只能向屋內拉入，因受門框所阻，故無法推開整道閘門，雪櫃無法進出。<br> 徐女士致電該鋁鋼公司，女負責人着她再付款造新閘，或幫她拆走該鋼閘，待搬出雪櫃後再裝回。徐小姐氣憤地說，「咁下次要搬大型電器或傢俬，豈不是又要再拆再裝，根本唔成道理。𠵱家最慘係冇雪櫃用，新雪櫃又搬唔到入嚟，真係好激氣。」她直斥該公司不負責任。<br> 記者致電國華鋁鋼工程公司，負責人陳小姐推說責任不在該公司：「呢道閘之前有客訂造，放喺舖度，佢（徐小姐）話急用，我哋有現成貨喺度，同佢講過有咁樣情況，佢了解咗都話要裝，唔關我哋事。𠵱家我可以幫佢拆走，等佢搬完電器再裝番。」<br> 徐小姐獲悉有關公司的回應後更激動，「我買道閘都係想開到門，冇可能我知道推唔開都重要裝，根本冇同我講過有咁嘅問題。」<br> 檔案編號：1004004</p><p>話你知：裝閘後即試開關</p><p>記者曾到旺角一帶專做鋼閘工程的公司查詢，有業內人士透露，除非是客人特別訂造成拉入狀，否則半趟鋼閘通常都是向屋外推出。一般情況下，師傅會先上門度尺寸，以配合大門門框的高度和闊度，所以甚少會造到拉入時頂住門框的情況。他提醒消費者如要裝閘，除要求師傅上門度尺寸外，更要說明鐵閘門是推出或拉入，且在安裝後，即時要求師傅試開關，便萬無一失。</p></body></html>