<html><header><meta charset="utf-8"><title>17部粉紅W220一字長蛇等你拎</title></header><body><h1>17部粉紅W220一字長蛇等你拎</h1><p>好耐冇送機啦，今日就一次過勁送17部手機畀大家，對比起之前得10部8部獎品名額，係咪機會大咗先？今日《蘋果》聯同摩記，豪送出17部粉紅版纖薄手機W220畀大家！只要答啱問題再極速Fax答案畀我哋，呢部迷人PinkLady即刻歸你！<br>記者：陸俊雄<br>攝影：楊錦文<br>Model：Chimpy</p><p>獎品總值：$15,096</p><p>MotorolaW220<br> （每部價值：$888）</p><p>有機送，理得佢係咩機。如果你咁諗就唔啱喇！因為呢部W220雖只賣$888，但論功能同外形，實遠超呢個價位！平日買部手機二、三千蚊唔少得，佢咁平，事關影唔到相。但筆者夠膽講句：「又如何？」如果手機一定要有鏡頭，豈不是本末倒置？今時今日袋內有部DC嘅大有人在，手機冇咗鏡頭，變得輕薄更加係好事㖭！</p><p>功能遠超$888</p><p>筆者不厭其煩講多次，W220雖冇鏡頭，不過佢照樣好得。喺功能上，走實用平民化路線嘅W220，最大賣點係個黑色鏡面外殼；當用家有未接來電、未睇訊息，同電量不足時，鏡面就會閃起圖案提示。咁當然你係天煞孤星，朋友好日都唔搵你就另計喇！其次賣點係特長待機時間，最長達290小時；至於最長通話時間，亦可以達500分鐘，咁長氣，唔使成日煩叉電已夠好。仲有，佢內置立體聲FM收音機，啱晒OL返工放工聽新聞同交通消息，再唔係聽啲得啖笑嘅節目輕鬆吓，時刻緊貼社會同潮流脈搏都好吖！</p><p>超薄摺機女仔至Buy</p><p>用「平實時尚」嚟形容W220都幾貼切。事關除咗上面所講嘅3大功能賣點外，部機外形亦相當不俗。有近年興玩嘅粉紅色外殼，兼延續RAZR扁平摺機設計，機身厚度只有16.7mm，重量亦只有90克。如果遇啱位纖瘦嘅PinkLady拎住佢，襯起確係一絕！「輕薄」都未算抵死，見佢細細部，點知啲掣連筆者隻「男人手」都覺得順手好㩒，呢吓咁貼心嘅手感先最厲害。</p><p>PROFILE</p><p>制式：GSM雙頻<br> 屏幕：128×128像素（6萬5色）<br> 記憶體：內置500KB（可儲600個電話）<br> 體積：49.7×95×16.7mm<br> 重量：90g<br> 查詢：Motorola（25063888）</p><p>遊戲篇</p><p>睇完介紹，當然想快啲攞部W220，不過都要先過兩關，再馬上Fax答案畀我哋，咁就有機會帶呢部PinkLady返屋企。</p><p>第一關：選擇題</p><p>1.以下哪種情況，W220嘅黑色鏡面會有圖案顯示？<br> a.有未接來電<br> b.聽緊收音機<br> c.編寫緊短訊</p><p>2.長氣王W220嘅最長待機時間為幾多小時？<br> a.270<br> b.280<br> c.290</p><p>3.細細部嘅W220到底有幾輕呢?<br> a.90g<br> b.100g<br> c.105g</p><p>第二關：　估體重</p><p>上面幾題好簡單？第二關就刁鑽得多，大家試估吓，到底幾多部W220先最接近今日ModelChimpy嘅重量？(根據國際質量單位計算)</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭17名參加者各得到Motorola粉紅手機W220一部。<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）<br> 5.得獎者將有專人通知。<br> 6.為公平起見，《蘋果日報》及Motorola員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> <br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲<br> ＊得獎名單將於11月17日（星期五）於本版內公布</p></body></html>