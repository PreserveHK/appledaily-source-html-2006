<html><header><meta charset="utf-8"><title>機迷情報：XBOX舊換新當六百蚊</title></header><body><h1>機迷情報：XBOX舊換新當六百蚊</h1><p>新世代遊戲機大戰殺到埋身，三國鼎立各有Fans撐，若你屋企仍然擺咗部已Out嘅XBOX，心思思唔知升唔升級好，不若趁Game舖推出回收優惠，全身投入XB360吧！<br>由11月17日至12月10日期間，深水埗福仁商場嘅I-Gamer將推出回收XBOX計劃，舊XBOX可作$600換購「XB360潮爆套裝」折扣優惠，包括主機、無線手掣、遊戲《生死格鬥4》以及XBOXLive1,600分，原價要成$3,199，若想再抵啲，夾埋時辰喺11月17日舊換新，更額外送多兩隻Game，呢招擺明力抗PS3行貨首賣日嘅氣勢啦！詳情可致電i-Gamer查詢。<br>記者：徐影龍</p><p>查詢：i-Gamer.com.hk（27253338）<br> 地址：深水埗福華街161-175號福仁商場地下G16號舖</p></body></html>