<html><header><meta charset="utf-8"><title>電話訪問<br>電盈升定跌　梁氏露玄機</title></header><body><h1>電話訪問<br>電盈升定跌　梁氏露玄機</h1><p>梁伯韜昨日公布收購電盈的財團資料後，本報記者以電話訪問他，聽其瞓身落電盈的心聲。<br> 記：記者　梁：梁伯韜<br> 記：究竟你拎咗幾多錢出嚟?個人資金、銀行融資同李嘉誠的借貸各佔幾多?<br> 梁：點講得你知，呢啲係私隱....總之我幾乎成副身家放晒落去...比例唔講得。<br> 記：件事（籌組財團）終於搞掂咗，𠵱家心情點樣?<br> 梁：哈哈，輕鬆晒囉!<br> 記：點解同Telefonica設定10個月作價有下調機制條款?係咪擔心電盈股價下跌?<br> 梁：唔講啦，規定毋須要披露，總之唔係擔心股價下跌至咁做。<br> <br> </p><p>記：新財團內可以各派幾多人入電盈董事局?<br> 梁：𠵱家未落實，等交易完成後我先講。<br> 記：市場認為電盈管理得麻麻哋，你會點執番好佢?<br> 梁：等交易完成晒先啦，總之我拎咗副身家出嚟，一定會畀心機做。<br> 記：咁你早排搞緊個VentureCap（創業基金）點呢?唔做定係放慢，或者一齊做?<br> 梁：個VC？唔做啦，起碼𠵱家會放慢唔做住。&#13;</p></body></html>