<html><header><meta charset="utf-8"><title>車人合一：福士TouaregUltra3.2V6Sport　加Sport料四驅　專插凹凸橫街</title></header><body><h1>車人合一：福士TouaregUltra3.2V6Sport　加Sport料四驅　專插凹凸橫街</h1><p>癡心漢阿權再度出招，為得萬人迷Chrisse芳心，實行搵來福士TouaregUltra四驅車來追實Chrisse，去到邊都黐到實，實行緊貼她每一步。「記得上次慘痛教訓，成班公子哥兒同Chrisse遊車河，Chrisse駕駛的MiniCooper車仔細細，左穿右插，我架跑車雖然快，但入到小巷或遇上塞車，真是投晒降，Chrisse三兩下功夫就撇開大家。今次有架TouaregUltra，加埋Sport料，爬得又跑得，耐力十足，一定掂硬！」<br>記者：陸伊琳　攝影：何家亮　<br>角色扮演：癡心漢（阿權）、<br>萬人迷（Chrisse）</p><p>絕對高攀得起</p><p>其他情敵，甚至連Chrisse都會小看呢架TouaregUltra，它個子大大，實以為愚笨不堪又唔靈活，這樣做就是要大家輕敵。你們真是小看了TouaregUltra的攀爬能力，今次仲加埋原廠「辣料」，包括2-zone冷氣、Individual原廠包圍、電鍍尾喉嘴、銀色頂架、電鍍側鏡蓋、EngineSpin車廂裝飾、真皮軚環和降低車身15mm的Sports懸掛，縱使它個子高高，胎軨有成18吋，但上壆完全無問題，儘管你在狹窄的街道，我都會搵到位攝上來，實行黐到你實一實，而且兩側大大個倒後鏡，助我昅到四周的環境，清晰知道其他情敵車的形勢，又可助我睇位，一眼關七，今次Chrisse想走出我五指山，無咁易喇！</p><p>出發前Check一Check</p><p>外表威猛豪華吸引異性</p><p>TouaregUltra貫徹之前普通版的豪華四驅美譽，與寶馬X3、保時捷Cayenne等爭奪中產市場。最新的TouaregUltra共推出3款，分別是3.2V6Sport、3.2V6Premium及4.2V8，最平$490,000有交易。Ultra版比之前普通版設備也略略改動及增加，裝上VolkswagenIndividual包圍後，個樣威猛好多，而且倒後鏡及尾死氣喉嘴都改為電鍍，十分有跑格，比硬橋硬馬的四驅車靚仔，而且那組Sport懸掛，在市區行車時不會左傾右側，坐長途車也不會頭暈。</p><p>TouaregUltra3.2V6Sport</p><p>引擎：3,189c.cV6DOHC<br> 馬力：241bhp/6,200rpm<br> 扭力：310Nm/3,200rpm<br> 傳動：6前速Tiptronic半自動波箱<br> 售價：$490,000<br> 查詢：28828938（合泰汽車）</p></body></html>