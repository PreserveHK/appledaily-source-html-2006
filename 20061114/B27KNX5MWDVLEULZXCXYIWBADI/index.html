<html><header><meta charset="utf-8"><title>求驗客手記：伊巴為前途要收火</title></header><body><h1>求驗客手記：伊巴為前途要收火</h1><p>國際米蘭前鋒伊巴謙莫域前晚2:1贏帕爾馬場波入波兼領紅牌，名副其實係天使魔鬼混合體。睇番佢個入波真係好靚，少啲技術都唔得。補時階段，伊巴嘅魔鬼基因開始發作，球證吹越位，佢無端端踢走個波，結果領第2面黃牌出場。雖然教練文仙尼賽後冇怪佢，但伊巴想更上一層樓，就應該收斂吓脾氣喇！</p></body></html>