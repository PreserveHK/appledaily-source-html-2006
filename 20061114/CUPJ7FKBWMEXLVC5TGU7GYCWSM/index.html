<html><header><meta charset="utf-8"><title>霆鋒夫妻檔酬金揦脷</title></header><body><h1>霆鋒夫妻檔酬金揦脷</h1><p>張栢芝同謝霆鋒由拍拖、分手、復合到結婚，真係似足真人騷，佢哋經常高調出巡，上周又以夫妻檔出席一個內地活動，大後日又將去中山出席「中華情．歡聚中山健康基地」晚會。據知大會好希望可以邀請佢哋對唱，霆鋒同栢芝即要求酬金加倍，內地有報道話如果佢哋分別出場嘅話，酬金每人約60萬港幣，但夫妻檔就要150萬港幣，唔怪得之佢哋近排密密以夫妻檔去內地搵食啦！</p></body></html>