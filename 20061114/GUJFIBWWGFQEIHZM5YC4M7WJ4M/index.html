<html><header><meta charset="utf-8"><title>影音試團：日立電視玩新科</title></header><body><h1>影音試團：日立電視玩新科</h1><p>HDDVD以及Blu-ray兩大陣營即將殺到，追求高質素家庭影院嘅玩家冇理由唔揀部高清電視㗎！日前，HITACHI就分別公布咗幾款採用第二代PictureMaster高清影像處理器嘅LCDTV及Plasma，呢幾款新機統統可對應1,080訊號，睇高清影碟絕對唔成問題；不過論解像度，佢仲未達到頂級嘅1,920×1,080線數，退而求其次採用自家新技術，好似旗下9800及9500系列嘅Plasma就採用1080HDALIS屏幕，特點係亮度高達現時最勁嘅1,400cd/m，令畫面更亮麗分明；至於9800系列嘅LCDTV則配備ISPα液晶屏幕，採用背光燈嚟投射影像，減少外來光線影響，同時仲具備7ms特快液晶傳送速度，減低咗畫面上嘅殘影問題，令電影入面嘅爆炸場面、高速賽車鏡頭等得到更佳表現，用嚟煲動作電影肯定一流！<br><br>記者：陳國輝</p><p>售價：<br> 42PD9800TA($23,900)<br> 42PD9500TA($21,500)<br> 37LD9800TA($17,800)<br> 32LD9800TA($13,300)<br> 32LD9000TA($9,900)<br> 查詢：日立(27700377)</p></body></html>