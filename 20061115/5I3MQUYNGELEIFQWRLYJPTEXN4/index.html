<html><header><meta charset="utf-8"><title>纖巧BB搭DC纏綿自拍好就手</title></header><body><h1>纖巧BB搭DC纏綿自拍好就手</h1><p>一直以來，BB（BlackBerry）強攻電郵分唇無人不知，弊在多媒體玩得未夠激，加上體積有如牛龜咁大，除咗商務玩家支持到底，後生仔女甚少留意；呢次終於一反傳統，推出最新型號Pearl（珍珠），機身再三減磅之外，更破天荒加入了Cam仔及記憶卡槽，後生仔女何止喺電郵上談情說愛咁簡單，直頭玩纏綿自拍都NoProblem！<br>記者：洪羅伯<br>攝影：楊錦文<br>Model：榮、家祺</p><p>很多人會問，為何BlackBerryPearl會叫做「Pearl」（珍珠）呢？因為機身的導航鍵用上了仿珍珠的設計，當使用時，「珍珠」會發出光芒，而「珍珠」的導航設計，更可以作多角度操控，有別於市面上的5方導航鍵，頓覺手機變得矜貴。</p><p>儍瓜機咁易用</p><p>BBPearl提供的雖然只係130萬像素拍攝鏡頭，不過質素絕不馬虎了事！只要啓動拍攝功能，屏幕便可作全預覽，而且畫面暢順，好似用儍瓜DC預覽一樣。分唇有齊晒白平衡、光暗度、自動補光等「例牌菜式」，雖然像素唔算高，但試拍發現相質的細緻及色彩度，絕不比市面200萬像素鏡頭差好遠；影完相之後，更可立即掟落電郵Send畀另一半，這種溫馨情景，當然叫人難忘啦！另一突破，係首次支援microSD記憶卡，最高可達到2GB容量，就算喪拍幾千張纏綿靚相都唔成問題。</p><p>減磅照做打手</p><p>最抵讚還是Pearl成為BlackBerry手機中最纖巧的一員，機身只重89.5g，雖然厚14.5mm，不過比早幾代的BlackBerry，感覺有如瘦身成功一樣。機身纖薄咗並唔等於功能相對縮皮，在設計上BB已作出配合，最明顯莫過於採用自家SureType鍵盤，可以令一鍵作兩個英文字母使用，溝埋聯想字輸入方式，打E貓真係慳番唔少力水！稍為失望嘅係，BB到現在仍然睇唔到中文，全程英文介面擺喺你面前，難免少咗份親切感嘅！</p><p>試相區</p><p>IIB級製作花絮</p><p>咪以為佢兩個真係瞓晒身肉帛相見咁激呀！除咗攝影師偷位叻，仲要讚吓家祺咁抵得諗，俾MK榮攬到實一實都未詐過型。事後佢話：「阿榮係我男朋友，驚咩喎！」心諗，原來佢哋連工作都搞情侶檔，咪十足現代版姑姑+楊過咁癡纏！</p><p>情侶點睇</p><p>Sales點睇</p><p>PROFILE</p><p>制式：GSM四頻<br> 處理器：IntelXscale312MHz<br> 體積：107×50×14.5mm<br> 重量：89.5g<br> 屏幕：65,536色TFT芒<br> 通話時間：210分鐘<br> 備用時間：360小時<br> 主要功能：130萬像素CMOS相機、64MB內置記憶、SureType鍵盤、PushMail、microSD記憶卡、藍芽、USB、MP3播放器<br> 售價：$3,280<br> 查詢：SmarTone-Vodafone（28802688）</p></body></html>