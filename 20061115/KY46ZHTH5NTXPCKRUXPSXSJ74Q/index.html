<html><header><meta charset="utf-8"><title>求驗客手記：保頓祈禱室啱後防用</title></header><body><h1>求驗客手記：保頓祈禱室啱後防用</h1><p>英超球隊保頓最近喺主場整咗間祈禱室，仲會喺本月25號對阿仙奴嘅比賽中正式揭幕；以後每逢保頓主場有波打嘅日子，祈禱室就會開放，無論職球員甚至球迷都可以祈吓禱、告吓解。不過我求大俠就認為，保頓𠵱家最需要告解嘅係班後防，事關上仗領先錫菲聯兩粒，都可以輸番兩球俾人迫和，真係要懺悔先得。</p></body></html>