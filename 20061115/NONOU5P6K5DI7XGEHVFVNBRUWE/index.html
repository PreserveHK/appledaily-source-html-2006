<html><header><meta charset="utf-8"><title>倖田功臣示範　糖果甲甜到漏</title></header><body><h1>倖田功臣示範　糖果甲甜到漏</h1><p>日本潮人倖田來未今年人氣爆燈，佢之所以能夠成功擄掠fans心，全因佢對靚的堅持，由扒女減肥變索女成為sexyicon，仲要由頭靚到落腳趾尾。除咗化妝衣着，倖田亦屬美甲死硬派，連寫真集都大賣靚甲，仲贏得日本最佳美甲大獎。她能成為美甲天后，其御用美甲師Akiko功不可沒，今次大師來港，仲同愛徒Kahori一齊分享日式流行花甲嘅心得，學嘢喇！<br>記者：陳穎欣<br>攝影：楊錦文<br>Make-up：Kuris@BeautySquare&amp;Phyllis<br>Model：AlicePang@Starzpeople<br>鳴謝：BeautySquare</p><p>Glitter水晶甲大熱</p><p>Akiko話日本和香港不同，㗎妹愛整水晶甲，港女愛gel甲，但論持久度和精細度，始終係水晶甲勝一籌，因水晶甲質地較硬，能減低折斷機會，但亦較難handle。今次先示範來季大熱的閃閃glitter水晶甲。</p><p>清潔工夫要做足</p><p>無論畫花或做水晶甲，事前必須清潔亁淨。</p><p>簡單閃石甲</p><p>繽紛糖果Look</p><p>個個女仔都想好似糖果咁sweet咁得人鍾意，所以Akiko就製作咗這個繽紛糖果甲。唔好以為只係塗上數層顏色，其實單單要用水晶粉畫pattern已需要相當功力，由於水晶gel好快會亁，所以畫時難度較高，但出來嘅pattern則較立體和細緻。</p><p>15分鐘自製聖誕花</p><p>好多人好似小記咁唔喜歡整太多裝飾上手，嫌做起事時唔方便。一於捉住Akiko教一啲簡單又自己做得到的DIY甲花，慳錢省時仲減少麻煩。既然臨近聖誕，當然要學吓整靚甲去party啦！</p><p>甲品推介</p><p>護甲小貼士</p><p>Akiko話護甲其實唔使太複雜，只需事前於甲邊搽cream，戴上手套瞓一晚，效果就有如做handmask一般，每星期只需做1至2次，十分方便。Akiko話如果水晶甲崩咗，日本好多店舖如便利店，都有水晶甲的瞬間接着劑賣，可即時像膠水一樣填補崩甲。但在香港，如果要修補就要搵美甲師幫手，又或用銼挫短。</p><p>Shoplists<br> Dior35211386<br> FANCL82232625<br> MAYBELLINE31489226</p><p>倖田美甲示範</p><p>Akiko個人小檔</p><p>AkikoAkui（阿久井晶子），日本甲藝中心OrientalNailSalon負責人，鑽研美甲藝術13年，早於94年在美國加州取得美甲師牌照。98年Akiko獲得全亞洲美甲藝術大賽全場總冠軍、DesignSculpture及TotalLookFantasy獎項。99-00年間為日本甲藝雜誌《MAX》擔任封面美甲設計，現時為日本NAILIST協會認定講師，經常於香港、韓國、美國等國家舉辦美甲講座。</p></body></html>