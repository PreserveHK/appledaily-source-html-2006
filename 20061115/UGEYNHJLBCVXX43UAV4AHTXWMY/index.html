<html><header><meta charset="utf-8"><title>學黎明做幕後　樂基兒先當助導</title></header><body><h1>學黎明做幕後　樂基兒先當助導</h1><p>今次由DTCForevermark形象大使樂基兒示範，她表示眾多作品中，最愛星形頸鏈及黑鑽系列，她說：「我鍾意星星，覺得條頸鏈好特別又得意，另一條黑鑽有少少rockstyle同我好襯，同埋我都喜歡黑色。」<br> 與DTC合作多年的樂基兒，來年會參與Forevermark網上錄像拍攝的幕後工作，她說：「本來佢哋請我做導演，但我怕太大挑戰，所以揀咗做助導學嘢先，會幫手directing仲做埋styling，一定會好有趣。」短片以女性自我慶祝、獎賞為背景，問樂基兒平日如何獎勵自己？她笑說：「我好易滿足，有時打開衣櫃，望吓啲衫，揀吓首飾，蹲喺床襯啲衫，我都已經好開心。」拍照後，她就去買冬甩獎勵自己。</p></body></html>