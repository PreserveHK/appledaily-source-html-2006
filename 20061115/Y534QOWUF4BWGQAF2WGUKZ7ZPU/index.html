<html><header><meta charset="utf-8"><title>大V冇底線<br>廖碧兒：榮幸着得起</title></header><body><h1>大V冇底線<br>廖碧兒：榮幸着得起</h1><p>廖碧兒近期密密出席名牌活動，前晚她便連趕兩場，先到中環出席Furla手袋專門店開幕禮，之後再出席富豪九龍酒店活動。出席手袋活動時，穿上性感低胸裙的廖碧兒惹來中年男高層偷望，可見電力十足。問她為何如斯性感，她說：「我一向性感冇底線，近年多咗同高級時裝合作，佢哋嘅衫唔係人人着到，着得起都係我嘅榮幸。」</p><p>就快買大屋</p><p>大會送上紅色鱷魚紋手袋給碧兒，她笑言要「裝起晒啲錢」。問她最近密密出騷收禮，豈非豬籠入水？她笑說：「都OK啦，交稅都好甘㗎，即係代表我工作勤力有回報，距離買大屋嘅日子愈來愈近喇。不過我嘅dreamhouse要有外國環境同感覺，唔係咁易搵。」<br> 提到佘詩曼在頒獎禮連奪兩獎，廖碧兒說：「都幾surprise㗎，佢九年嚟咁努力，都替佢開心。」有否安慰胡杏兒？她說：「我冇返公司，所以見唔到佢，不過我覺得最好嘅禮物係觀眾嘅掌聲。」同場的AmandaStrang和LisaS.行騷後互攬，還表示二人樣子相似，自封「模界Twins」。<br> 採訪：顏英儀<br> 攝影：林德雄</p></body></html>