<html><header><meta charset="utf-8"><title>金培達HenryLau打造鬼馬請帖<br>克勤、盧淑儀齊聲報喜　Sweet&#13;</title></header><body><h1>金培達HenryLau打造鬼馬請帖<br>克勤、盧淑儀齊聲報喜　Sweet&#13;</h1><p>李克勤和女友盧淑儀將於本月28日在尖沙嘴洲際酒店舉行婚宴，他們的喜帖別出心裁，是個藏着卡式錄音帶和神秘密碼的boxset。克勤和盧淑儀在錄音帶內高呼：「我哋結婚啦！」十分甜蜜。</p><p>李克勤和拍拖13年的女友盧淑儀昨日廣發的喜帖，找來柏林影展銀熊獎得主金培達和著名設計師HenryLau幫手製作和設計。盒面用燙金印上新郎新娘的名字Emily及Hacken，還有以暗藏港姐標誌的后冠和錄音帶結合而成的圖案，后冠代表港姐出身的盧淑儀，錄音帶則象徵歌手克勤，冠頂綴以紅寶石，皇冠下面印有「AGrandWedding20061128」，收到喜帖的親友無不大讚克勤有心思。</p><p>憑密碼入場</p><p>翻開喜帖，內裏寫着新人父母的名字及婚宴日期，還請嘉賓細聽寫着「AStoryoftheCrown&amp;Cassette」的卡式帶，克勤和盧淑儀親自錄音，一開始就說：「我哋結婚啦！」喜氣洋溢，二人又你一言我一語說：「聽到呢餅帶嘅人，一定係我哋嘅好朋友，而且一定係忍唔住乜都打爛沙盤問到底嘅人，因為今時今日要搵到部機嚟聽呢餅帶，真係唔容易，哈哈哈……11月28日晚……尖沙嘴洲際酒店，到時記得帶番呢張大請帖嚟，着靚啲，開開心心同我哋一齊玩番晚。」為防狗仔隊偷拍，克勤想出在帖底印號碼，屆時嘉賓要說出密碼才能入場，還須憑帖換輯錄克勤結婚照的禮品，非常大陣仗。&#13;</p><p>阿倫送尿壺</p><p>克勤昨在電話中說：「有朋友話張帖似月光寶盒，其實呢個係聚寶盆至真，到時啲親友帶埋嚟，可以攞番啲寶藏返屋企。」得悉喜帖被讚有心思，克勤開心地說：「係呀，同我張新碟一樣花時間落重本㗎，一世人一次，我哋希望留個最好回憶畀自己同錫我哋嘅朋友。」<br> 近日有報道指克勤送樓給外父，又傳盧淑儀懷孕，克勤歎謂：「我好似住喺『狗仔圍城』咁，日日俾人圍，啲故事都唔係真，大家唔好圍我哋嘅屋企人啦。」<br> 此外，譚詠麟（阿倫）昨日到Roadshow任嘉賓主持。阿倫謂未收到克勤的「月光寶盒」請帖，並笑言考慮送夜尿壺給他做賀禮。<br> 撰文：丁寧</p></body></html>