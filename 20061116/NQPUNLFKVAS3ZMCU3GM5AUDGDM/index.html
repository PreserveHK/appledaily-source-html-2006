<html><header><meta charset="utf-8"><title>阿Lo離奇現養和</title></header><body><h1>阿Lo離奇現養和</h1><p>林曉峰（阿Lo）同太太康子妮前晚10點幾忽然喺養和醫院出現，馮仁昭明明見佢哋搭升降機後行出大堂，但手挽超市戰利品嘅阿Lo被問到係睇醫生定嚟探病時，竟然詐儍扮懵話：「探乜病呀？我去惠康買嘢，泊架車落嚟呢度之嘛。」但惠康相隔養和幾條街，佢架車又使乜泊到九丈遠呀？唔通係有神秘人入咗醫院，所以阿Lo探病要保密？</p></body></html>