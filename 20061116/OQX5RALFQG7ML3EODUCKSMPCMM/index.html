<html><header><meta charset="utf-8"><title>好想飛　日本：潮人meterlobbyhea足1day<br>最愛波點草間</title></header><body><h1>好想飛　日本：潮人meterlobbyhea足1day<br>最愛波點草間</h1><p>初來東京讀書的時候，陳方藤（Meter）跟一般香港人無異，也很愛shopping，加上家住原宿，日日落街起勢買，好不興奮。不過久而久之無晒feel，於是就改變習慣，改行博物館美術館，到coffeeshop坐坐，發現原來簡單地過一日都可以好開心好滿足。<br>記者：梁學文<br>攝影：陳陶鈞<br>鳴謝：bossini<br>服裝提供：bossini</p><p>坐在草間彌生的至愛上……</p><p>平日Meter最愛到橫濱美術館參觀，吸收吓藝術和文化氣息。近期就有個講idol的展覽，展出日本近代藝術家的作品，例如有女版黃一飛之稱的草間彌生、西野正將同川島秀明的作品。對於從事創作的Meter來說，也是個取靈感的機會，「10年前，初來甫到，日日愛蒲原宿街頭，買衫買袋，但好快就無晒啲興奮感覺，而且齋shopping對於我嘅設計又無特別幫助，於是就改去美術館，果然有另一番感受，呢度同森美術館係我嘅至愛。」<br> Meter愛這裏夠寧靜，可以一邊欣賞大師作品，一邊想想自己的設計路向，尤其在樓下的cafe，坐在草間彌生至愛的水玉（波點）枱櫈諗新idea。在美術館內還買到草間最出名的波點圖案產品，如cushion、相集和明信片等，喜歡草間水玉設計的我又怎會放過這個掃貨機會呢？</p><p>靈感的Lobby</p><p>說到找創作靈感，Meter就帶我到另一個深愛的地方，位於目黑區的Lobby。他說這裏本是間酒店，只是生意不太好，於是改變模式，把樓下3層改為設計師工作間和coffeeshop，結果吸引到一班年輕設計師來，生意飆升5倍。Lobby不是普通的Lobby，而是一間擁有過千本各類藏書、方便設計師找靈感的coffeeshop。「是我一位設計師朋友帶我來，第一次來係睇show，來過一次就愛上了！一來呢度夠靜，就算人多都會放輕聲浪，不會影響他人，二來呢度藏書豐富，好似個library咁，要乜有乜，仲會成日update，勁方便。」坐在這裏，感覺就好似進入了一間可以吃喝的圖書館，有雜誌睇又有咖啡喝，環境非常cozy，聽着JohnColtrane，喝着熱的cappuccino，我，竟然睡着了……</p><p>去TsutayaTokyoRoppongi打書釘</p><p>去Lobbyhea完，Meter提議去TsutayaTokyoRoppongi打書釘。Tsutaya在東京有過100間的分店，不過Meter就提議去六本木的分店，皆因地方夠大，而且有畫有雜誌又有CD同DVD賣，唔單止可以拆開試睇試聽，最重要是這裏開得夠夜，平日開到凌晨4點，吃完晚飯去就最好不過。在六本木的Tsutaya樓高兩層，樓下是書店，樓上售賣影音產品，甫入書店，Meter就經已跟我分道揚鑣，一個箭步跑上樓上搵他的至愛Hip-hop音樂。你有你找Hip-hop，我有我找旅遊樂，各取所需。「我就係鍾意呢度夠free，有好多種類嘅音樂同書籍，可以成晚坐喺度唔走都得。最好就係開得夜，食完晚飯行完街，或者去完森美術館再過嚟睇書都得。」Meter說。</p><p>去築地感受優閒</p><p>要感受街頭的優閒氣息，Meter話最好就是去築地市場。築地，我到過很多次，每次也是吃魚生，5點鐘天未光就去食食食，一路食到下晝，就是從未試過走進雜貨店。熟路的Meter一去到，並不是立即找魚生，而是找他的至愛紀文魚餅總店，原來Meter最愛是炸魚餅，他說下晝來多數已賣清光，所以每次都會第一時間撲過去買。Meter手執魚餅放入口邊說，「仲有就係呢度好多細路仔，一家大細來行行，條街好溫馨。」然後Meter就跟雜貨店老闆吹水，聽着他們兩個人嘰哩咕嚕，老闆笑容燦爛，雖然我不諳日文，不過見到他們的神情都幾開心。原來去築地，唔食魚生都好開心。</p><p>必食推介燒肉一番館</p><p>「小陳，今天來早了。」操字正腔圓國語的侍應生一見Meter就叫他，原來Meter是這裏的常客，經常來這裏吃燒肉，因為好味且價錢平。一塊塊雪花牛肉在燒烤爐上吱吱的燒着，香氣撲鼻，忽然眼前白濛濛的一片，噢，原來是我的燒肥牛燒燶出煙了……</p><p>四哥湯麵紅白黑</p><p>別看山手別館外觀平凡，黑色外牆毫不起眼，不過售賣的湯麵夠特別，亦是Meter推介之一。招牌貨有番茄叉燒、豬膏味同黑芝麻拉麵，紅白黑3色。麵檔廚師小林，外形十足謝四，小林說：「我哋賣的麵全部都係早上打嘅，因為口感有啲似意大利粉，所以老闆就諗到不如加入番茄做湯底。」紅拉麵入口有點酸，味道帶點辣，而拉麵口感真的很似意大利粉。</p><p>Meter小貼士</p><p>去築地唔一定要晨咁早，7點或者8點出發也可以，不過10點前一定要去到，如果唔係就無靚魚食。</p><p>遊Guide</p><p>1.燒肉一番館<br> 地址：106-0045東京都港區麻布十番1-5-29<br> 電話：（81）3-34784005<br> 2.山手別館<br> 地址：東京澀谷區上原1-13-9<br> 電話：（81）3-34677290<br> 3.橫濱美術館<br> 地址：220-0012神奈川橫濱市西區囗囗囗囗囗囗三丁目4番1號<br> 電話：（81）45-2210300<br> 收費：500日圓（成人）<br> 4.喜代村<br> 地址：104-0045東京都中央區築地4-7-5<br> 電話：（81）3-35452266<br> 5.TheLobby<br> 地址：152-0001東京都目黑區中央町1-3-18<br> 電話：（81）3-37198121<br> 6.TsutayaTokyoRoppongi<br> 地址：106-0032東京都港區六本木6-11-1<br> 電話：（81）3-57751515<br> 網址：www.tsutaya.co.jp<br> 7.丸武<br> 地址：東京中央區築地4-10-10<br> 電話：（81）3-35421919</p><p>出門handbook</p><p>簽證：持特區護照或BNO均不用簽證。查詢：25221184（日本領事館）地址：中環交易廣場1期46樓<br> 機票：由香港直飛東京，價錢$3,500起。查詢：25230081（日本航空）<br> 貨幣：100日圓約兌6.8港元<br> 語言：日語<br> 時差：較香港快1小時<br> 電壓：110V，雙扁腳插座<br> 緊急聯絡電話：警察局110<br> 長途電話國家區碼：81<br> 有用網頁：http：//www.jnto.go.jp/</p><p>bossini11月瀛到飛起</p><p>bossini特別於11月推出「bossini11月瀛到飛起」的推廣活動，並邀得日本潮人陳方藤（Meter）擔任bossini瀛人地標，特別策劃日本東京之旅的非一般行程。想參加？只要在即日至27日期間，在bossini購物滿$150，即可獲發「bossini11月瀛到飛起即揭即中獎卡」一張，即開即中，人人有獎，永不落空。獎品包括現金禮券、主題公園門票等，以及大獎雙人「bossini11月瀛到飛起」之旅，體驗日本地道旅程。</p><p>天氣預測</p><p>今日東京<br> 氣溫5-17℃<br> 濕度44％<br> 明日<br> 氣溫4-13℃<br> 濕度49％<br> 後日<br> 氣溫7-14℃<br> 濕度52％<br> 3-5月：平均14℃，到處鮮花盛放，愛賞花必到。<br> 6-8月：平均25℃，雨水比較多，而且會有颱風。<br> 9-11月：平均18℃，秋高氣爽，紅葉處處，是賞紅葉的好日子。<br> 12-2月：平均零度左右，天氣比較亁燥。</p></body></html>