<html><header><meta charset="utf-8"><title>鄭中基炮製火辣婚紗唔敢睇</title></header><body><h1>鄭中基炮製火辣婚紗唔敢睇</h1><p>鄭中基前晚出席新戲首映，獲兩位性感女模特兒陪伴左右，他目不斜視表現避忌，並表示女模身上看似內衣的服飾，其實是他在戲中設計的婚紗，性感又誇張。</p><p>導演陳嘉上前晚率領鄭中基（Ronald）、應采兒、毛舜筠及童星區家興等一班演員於銅鑼灣出席新戲《三分鐘先生》首映。現場安排兩位穿着性感內衣的女模任接待女郎，負責遞筆給嘉賓簽名及合照，作為主角的應采兒雖然也低胸示人，但明顯風頭被搶，Ronald與兩性感女模合照時目不斜視，又謂二人一身衣着是婚紗，他說：「我喺戲入面做生意嘅，又設計婚紗，佢哋呢個打扮係我設計嘅其中一套婚紗嚟㗎。」</p><p>初執導筒成賀歲片</p><p>Ronald前晚還獲戲中兒子區家興送贈超人公仔，他說：「我好鍾意超人，不過我只識鹹蛋超人，細個時仲以為超人係真有其人。」Ronald謂稍後將處男執導賀歲片《心想事成》，他說：「大檔期上，壓力好大，所以都搵咗好多人幫手，我連片酬都擺埋入製作費。」問到有否請女友蔡卓妍客串，Ronald說：「我冇，Paco（黃柏高）搵咗好多人客串，睇吓到時有冇囉。」<br> 應采兒近日在內地拍新劇《鹿鼎記》，特地抽空回港出席首映，她表示要在橫店及杭州兩邊取景，只坐飛機已相當疲累，稍後還要到其家鄉青島拍攝，她說：「我唔會探親，只想飲青島啤酒。」<br> 採訪：魯萍<br> 攝影：陳俊強</p></body></html>