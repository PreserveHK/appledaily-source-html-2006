<html><header><meta charset="utf-8"><title>謝安琪反轉校園嚇餐飽</title></header><body><h1>謝安琪反轉校園嚇餐飽</h1><p>謝安琪（Kay）噚日去新城電台接受訪問前，先到一間女子中學表演，佢話落台同一班學生握手時場面好混亂，佢估唔到啲學生從四方八面一擁而上，有啲仲將相機同手提電話近距離放喺佢面前拍照。後來有四個老師到後台搵阿Kay，初時佢仲以為被老師責怪，點知原來佢哋只係想同自己合照，阿Kay先至鬆番口氣。</p></body></html>