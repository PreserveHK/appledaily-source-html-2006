<html><header><meta charset="utf-8"><title>吳允兒閃電結婚</title></header><body><h1>吳允兒閃電結婚</h1><p>今年韓國演藝界喜事重重，曾演出韓劇《戀愛時代》同《MrGoodbye》嘅26歲女星吳允兒，噚日宣布出年1月5日會同拍拖不足一年嘅圈外男友舉行婚禮。吳允兒話佢同未婚夫係由朋友介紹認識，兩個月前已見過雙方家長，又話結婚之後依然會繼續拍劇，不過唔知到時佢仲會唔會咁博，成日以性感形象出鏡呢？
</p></body></html>