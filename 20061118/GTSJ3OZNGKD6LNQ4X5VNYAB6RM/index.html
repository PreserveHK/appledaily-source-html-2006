<html><header><meta charset="utf-8"><title>茶餐廳：雷丁嚇到腳軟點歎「查」 - 高洛文</title></header><body><h1>茶餐廳：雷丁嚇到腳軟點歎「查」 - 高洛文</h1><p>侍仔：隔籬茶記成日減價，10蚊一個午餐都做得出，真係唔知佢點做落去。<br> 菠蘿文：減咪減囉，唔影響你贏波㗎。你有寬頻電視，佢又冇，第日客仔實去你度睇英超，唔去佢嗰間啦。<br> 招積域：文仔講得通呀，英超最多人睇，有時周六、日又有早場，唔似西甲嗰類夜一夜先播，等到人都無心機啦。再講，賭波賭英超最好玩。<br> 侍仔：裝咗寬頻電視又減價，情況咪又係一樣，唉！<br> 招積域：你慌佢做得耐咩，減價唔使錢㗎？唔好擔心住啦，賭咗波先算啦。今晚我推介英冠主客和3串1：錫周三Wx修安聯Dx班士利D，都有30倍架！<br> 菠蘿文：你轉死性玩低組別聯賽？真係難得。&#13;</p><p>冷敲韋斯咸W</p><p>侍仔：佢一定係聽咗唔知咩嘢莊家料，所以破例瞓身落去啦。我就要蘇超、西甲波膽3串7：鴨巴甸贏3:1x皇馬贏4:0x飛燕諾和0:0，中咗就過去隔籬包場！<br> 菠蘿文：我仲有一條主客和3串1推介：查爾頓Wx韋斯咸Wx屈福特D，成170倍冷門貨！雷丁有「殺人王」史堤夫亨特同後衞辛高收到死亡恐嚇，主場出戰都一定嚇到腳軟，韋斯咸嗰場我只求爆冷，助曼聯封王一臂之力，屈福特和波專家，作客一定和局！<br> 文：高洛文</p></body></html>