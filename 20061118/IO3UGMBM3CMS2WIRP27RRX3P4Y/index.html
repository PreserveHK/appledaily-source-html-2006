<html><header><meta charset="utf-8"><title>馬德鐘拖女遊泰國</title></header><body><h1>馬德鐘拖女遊泰國</h1><p>馬德鐘昨日從北京返港，在深水埗西九龍中心出席西九社會企業項目宣傳，獲委任為服務大使。日前他向傳媒報料，謂因台慶失獎心情低落，故去了泰國散心兼找高人指點迷津。不過據本報收到的消息，其實他此行是與一妙齡女子到當地度假，其間他懷疑有狗仔隊跟蹤，故返港後先發制人主動向傳媒報料。<br> 近日有雜誌報道謂同在北京開工的林峯與內地女伴交往，問馬德鐘日後會否加倍小心？他說：「上邊冇乜娛樂，收工後都係返酒店。上次我同經理人一齊都俾人話係我新女友，搞到我就嚟連同阿媽去街都唔敢。」續問他在內地工作會否為避嫌而請固定助手？馬德鐘說：「用嚟用去都係嗰個咪即係有路囉，但今次只拍一個禮拜左右，暫時都唔需要。」<br> 採訪、攝影：卓寶花</p></body></html>