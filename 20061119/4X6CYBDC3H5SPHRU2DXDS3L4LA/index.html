<html><header><meta charset="utf-8"><title>宋承憲出關會Fans</title></header><body><h1>宋承憲出關會Fans</h1><p>韓國巨星宋承憲完成兩年兵役後，噚晚喺首爾奧林匹克公園舉行fans聚會，吸引國內外大批影迷。當日上午佢喺首爾一酒店內舉行記招，佢自言為人性急，所以要即時同影迷見面，令fans甜在心。噚晚佢同fans切蛋糕、玩遊戲，仲讀出寫畀影迷嘅情信，其中一名有幸上台師奶fans，一見宋承憲時即攬住佢唔放。</p></body></html>