<html><header><meta charset="utf-8"><title>有營食譜煮兩味冧長者</title></header><body><h1>有營食譜煮兩味冧長者</h1><p>今日是長者日，耆英大晒！有免費巴士搭四圍去開眼界，有執子之手跨世紀長者婚禮重溫甜蜜。社會各界都出錢出力，你又點可以愧待家中瑰寶？中華電力喺月初以長者膳食為主題，舉行咗個「食得有『營』‧煮得有『型』」烹飪比賽，各組冠、亞軍都好有諗頭，今日將部份得獎食譜公開，大家快啲偷師，煮兩味冧吓老人家啦！<br>記者：劉昱蘭<br>鳴謝︰中華電力</p><p>魚意吉祥三重奏（全場總冠軍）</p><p>價錢︰$28/3人<br> 需時︰20分鐘<br> 材料：三文魚刺身200克、鮮蘑菇8粒（切片）、橙皮15克（磨茸）、檸檬皮10克（磨茸）、紅蘿蔔仔3條、本菇1盒、香草（dill）1束<br> 調味：鹽/黑胡椒粉各適量、植物牛油5克<br> 芡汁：低脂淡忌廉5湯匙、清雞湯3湯匙、蛋黃1隻、鹽適量<br> 做法：三文魚刺身分成3份，灑上鹽、黑胡椒粉及香草，順序加果皮茸及蘑菇片後捲好，以適用於微波爐的保鮮紙包好，灼至淡橙色。起油鑊加調味炒本菇及蘑菇，三文魚卷煎至微黃放碟中。淡忌廉、清雞湯煮至微熱，加入蛋黃、鹽、橙皮茸及紅蘿蔔仔伴碟。</p><p>三文魚刺身</p><p>售價<br> （b）$41/0.38磅　平之選<br> （c）$26.5/0.102kg<br> （d）$26.8/100g</p><p>愛「心」小丸子（長青組冠軍）</p><p>價錢︰$35/8人<br> 需時︰30分鐘<br> 材料：免治瘦肉4両、蝦仁3両、冬菇4隻、燕麥片15克、亞麻籽5克、南瓜肉150克、莧菜4両、油1茶匙、鹽1/4茶匙、水適量、馬蹄粉2茶匙<br> 醃料：鹽、糖各1/2茶匙、生抽/生粉/麻油各1茶匙、胡椒粉少許、冬菇水2湯匙<br> 做法：冬菇浸軟切碎，蝦仁打至起膠，南瓜去皮去核分別切粒和切片。醃好瘦肉，加入蝦膠、冬菇粒及燕麥片，打至起膠分16份肉丸。放入南瓜粒後，以亞麻籽裝飾。肉丸與南瓜片蒸約12分鐘。莧菜用油鹽水灼熟上碟，肉丸放於莧菜上，並以南瓜片伴碟，馬蹄粉水埋芡。</p><p>關淑娟×葉浩麟創作心得︰我以前經常要剪碎食料，方便奶奶食用，其實把肉剁碎，弄成細件更方便。加入燕麥代替生粉，兩者同樣吸水，但燕麥就更有營養。</p><p>免治瘦肉</p><p>售價<br> （a）$24/斤<br> （b）$6.5/0.38磅<br> （c）$8.3/300g　平之選<br> （d）$5.2/100g</p><p>營型有魚（中學組冠軍）</p><p>價錢︰$15/4人<br> 需時︰20分鐘（未計打魚膠時間）<br> 材料：鯪魚1條、南瓜粒/葱各適量、豆腐1/2磚<br> 芡汁︰粟米粒/杞子各適量、生粉1湯匙、糖/鹽各半1/2茶匙、魚湯1/2碗<br> 醃料：鹽1茶匙、糖1/4茶匙、白酒1/2茶匙、薑汁適量、油少許、生粉2茶匙<br> 做法：鯪魚洗淨去骨起肉，留頭尾、魚皮。攪爛魚肉，醃半小時，打成膠後加入豆腐、葱和南瓜粒拌勻，釀入魚肚中，隔水蒸約10分鐘。滾魚湯，加入灼熟的粟米與杞子，以糖、鹽調味後埋芡即成。</p><p>鯪魚</p><p>售價<br> （a）$5/條　平之選<br> （b）$18.4/斤<br> （c）$18/斤</p><p>白玉翡翠蝦（大專組亞軍）</p><p>價錢︰$20/4人<br> 需時︰20分鐘<br> 材料：板豆腐2磚、鯪魚肉6両、紅蘿蔔1個、節瓜2個、鮮蝦6隻、葱適量<br> 調味：生抽/糖/粟粉/芥花籽油各1茶匙、胡椒粉/雞粉/鹽各少許<br> 芡汁：生抽1湯匙、鹽/雞粉各少許、糖/粟粉各1茶匙、凍開水2湯匙<br> 做法：豆腐壓爛，紅蘿蔔切碎，葱切粒。節瓜去皮，切去頭尾分3份，挖空心。蝦去殼去腸留尾。鯪魚肉拌入調味和葱粒攪拌後加入豆腐茸及紅蘿蔔碎再攪，然後釀入節瓜。鮮蝦放在瓜上，蒸10分鐘埋芡即可。</p><p>節瓜</p><p>售價<br> （a）$4/斤　平之選<br> （b）$7/斤<br> （c）$3.2/0.32kg<br> （d）$1/100g</p><p>碧波盪「釀」（長青組亞軍）</p><p>價錢︰$19/3人<br> 需時︰20分鐘<br> 材料：免治牛肉/軟豆腐各100克、甘笋茸2湯匙、菠菜200克、番茄3隻、上湯/冬菇（切粒）/蝦米（切粒）各適量<br> 調味料（A）：蛋白1隻、生抽/糖各1茶匙、生粉/鹽各1/2茶匙、麻油/胡椒粉少許<br> 調味料（B）：味醂1湯匙、糖/生抽各1茶匙、生粉/麻油各少許<br> 做法：豆腐壓爛，加入調味（A），牛肉、蝦米和冬菇拌勻調味（B），將兩者拌勻，釀入番茄，甘笋茸放面隔水蒸熟。菠菜攪爛，起鑊以上湯煮滾後埋生粉芡鋪底，番茄上碟。</p><p>番茄</p><p>售價<br> （a）$4.8/斤<br> （b）$4.8/斤<br> （c）$3.2/534g　平之選<br> （d）$5.5/300g</p><p>如魚得水（中學組亞軍）</p><p>價錢︰$35/4人<br> 需時︰25分鐘<br> 材料：龍脷柳7片、西芹/韭菜各7條、紅蘿蔔1/2條、冬菇7隻、鹽少許、青瓜適量<br> 芡汁：雞湯100毫升、水50毫升、鹽1/4茶匙、粟粉2茶匙<br> 做法：龍脷柳切成8塊，以鹽調味。冬菇、紅蘿蔔及西芹切成條狀後灼熟，捲入魚柳內，用韭菜包紮魚卷。雕刻青瓜作魚卷的魚尾，將魚卷蒸約10至15分鐘。雞湯和水煮熱，加入鹽、粟粉煮成芡後淋上魚卷便成。</p><p>龍脷柳</p><p>售價<br> （a）$14/磅　平之選<br> （b）$21.3/斤<br> （c）$10.9/150g<br> （d）$6/100g</p><p>超市/街市資料</p><p>a.藍田街市<br> 藍田啓田道萬有街市<br> b.百佳（深水埗）<br> 深水埗元州街394至408號地下<br> 27087428<br> c.惠康（深水埗）<br> 九龍南昌街223至237號地下102室<br> 27792515<br> d.吉之島（藍田）<br> 藍田啓田道啓田商場321至322號舖<br> 29526822</p></body></html>