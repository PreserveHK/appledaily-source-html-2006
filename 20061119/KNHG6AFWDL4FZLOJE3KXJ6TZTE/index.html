<html><header><meta charset="utf-8"><title>地拖錶：Dior黑旋風</title></header><body><h1>地拖錶：Dior黑旋風</h1><p>Dior自從今年年頭Basel錶展推出Christal系列的黑鑽版本後，反應極佳，見形勢大好，Dior當然添食。全新限量版的DiorChristal黑色鑲鑽腕錶外形Cool爆極酷，38mm的錶圈鑲嵌了76顆晶瑩白鑽，配以黑色的藍寶石水晶；黑色漆塗錶面也鑲嵌了32顆鑽石刻度，最搶眼當然是錶帶上的222顆鑽石及兩行黑色藍寶石水晶，全部鑽石加埋重約3.44卡，都咪話唔閃，最緊要全球限量得200枚，物以罕為貴，價錢當然有番咁上下，但以其取價6位數來講，又唔係真係咁貴咋喎，有閒錢嘅絕對諗得吓㗎。<br>記者：吳小明</p><p>平民點可以揀呢枚38mm鏡銀灰色DiorChristal，錶圈、錶面均鑲有鑽石（重約0.83卡），配以銀灰色的藍寶石水晶，一樣好睇。$52,500</p><p>Dior（22695000）尖沙嘴北京道1號</p></body></html>