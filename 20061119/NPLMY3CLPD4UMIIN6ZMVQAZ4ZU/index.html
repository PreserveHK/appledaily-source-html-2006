<html><header><meta charset="utf-8"><title>會考零分做地盤　不甘心就咁一世<br>高齡鬥士儲夠學費返校園</title></header><body><h1>會考零分做地盤　不甘心就咁一世<br>高齡鬥士儲夠學費返校園</h1><p>【本報訊】「我絕對唔甘心一世做牛做馬，所以要努力讀書，爭取機會﹗」曾經會考零分，23歲的蘇世機曾做地盤、油漆及屋邨維修工人，儲了兩萬多元，就是為了交學費，不怕做「高齡」學生，但求一償重返校園、重考會考的心願。　記者：黃嘉寶</p><p>香港獅球教育基金早前向全港8,325名中學生頒予「最佳進步獎」，中華煤氣有限公司再從中挑選10名最顯著進步學生，昨向他們頒贈「中華煤氣進步獎學金」，10位中一至中五的得獎者有回頭浪子、不向病魔屈服的少女，也有做地盤工人，儲學費的例子。04年會考只有零分的蘇世機憶述，98年從內地來港時，因不懂英文，原本讀中二卻要重讀小五，完全放棄了自己，「英文又唔得，見到自己比其他同學大成四、五年，好沮喪，無心機讀書，好不容易捱到會考，又只係得零分﹗」</p><p>望投考消防或警察</p><p>他形容，「嗰一刻先知道自己過往無珍惜機會，要屋企人白白交咗咁多年學費，唔好意思再問屋企人要錢讀書」，加上父母輪流失業，他於是跑去當售貨員、建築工人…，「好辛苦，要抬貨，上好多層樓梯」，朝八晚十的艱苦歲月維持了一年多。即使23歲「超齡」，他仍堅持挑燈夜讀準備會考，他昨語重心長地說：「如果想生活有保障、有意義，趁後生就要讀好書﹗」<br> 現就讀元朗信義書院中五的蘇表示，有信心今年會考考獲15分，又希望投考消防員或警察，「工作有意義，可以服務他人，符合自己目標」，他表示，3,000元獎學金會用作購買參考書，為會考做足準備。<br> 另一得獎者、在保良局顏寶鈴書院就讀中四的林詠彤兩年前患上口水腺癌，被迫停學一年，但接受治療期間，她堅持自修，「一直無諗過自己唔得，因為人生仲有好多嘢未做過，我一定要堅持落去﹗」她最終不單趕上所有課程，更不用讀中二，可以直升中三。她續稱，獎學金會全數撥捐癌症基金，希望更多癌症病人受惠。</p></body></html>