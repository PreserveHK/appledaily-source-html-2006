<html><header><meta charset="utf-8"><title>求驗客手記：祖記「雙保」出事累街坊</title></header><body><h1>求驗客手記：祖記「雙保」出事累街坊</h1><p>或者因廸比亞路同查斯古特等前鋒倦勤，祖雲達斯喺上周六意乙作客只能迫和艾賓奴列夫1:1，氣勢稍為回落，但仍然係乙組唯一不敗之師；講到場波，前紐卡素甩漏中堅保桑又犯下大錯，搞到正角逐世界足球先生嘅保方要撲跌對方，領紅兼輸個12碼，保桑連乙組都踢唔掂，真唔明當初祖記會要佢咯！</p></body></html>