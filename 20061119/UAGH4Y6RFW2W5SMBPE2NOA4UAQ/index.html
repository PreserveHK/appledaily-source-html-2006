<html><header><meta charset="utf-8"><title>Mimura趕嫁指揮家</title></header><body><h1>Mimura趕嫁指揮家</h1><p>日本女星個個趕年尾嫁人，曾主演電視版《藉著雨點說愛你》嘅22歲日本女星Mimura，噚日宣布已經喺上周三（15號），同拍拖一年多嘅居日韓國裔指揮家金聖響註冊結婚。兩人因上年初合作電影《戀愛復活》而撻着，暫時仍未決定會唔會舉行婚禮同度蜜月。Mimura婚後會繼續工作，近日佢正忙於拍戲。</p></body></html>