<html><header><meta charset="utf-8"><title>董敏莉急救粗心大意</title></header><body><h1>董敏莉急救粗心大意</h1><p>董敏莉（Monie右）、鄭融同藍奕邦噚日出席喺沙田舉行嘅「救護服務推廣日2006」，鄭融仲獲委任為救護之星。Monie話讀書嗰陣係紅十字會成員，仲諗過加入救護團隊，不過考急救試嗰陣因為粗心大意，結果肥佬。不過Monie仲話佢識得基本包紮同心肺復蘇法，可以幫到人，咪話唔得人驚。</p></body></html>