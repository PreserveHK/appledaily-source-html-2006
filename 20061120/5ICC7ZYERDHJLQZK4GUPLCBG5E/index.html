<html><header><meta charset="utf-8"><title>求驗客手記：艾帥付掩口費濕碎</title></header><body><h1>求驗客手記：艾帥付掩口費濕碎</h1><p>前英軍主帥艾歷臣，𠵱家就同新歡卡達蓮娜happy緊，但佢都知孽賬太多，所以就決定畀50萬英鎊（約740萬港元）掩口費佢前女友蘭茜，叫佢以後shutup，唔好再多多事幹！食得鹹嘅艾帥唔志在啲錢，事關英足總份人工仲未𢭃完，每日成廿萬港幣落袋，3個星期人工啫，老死都畀啦！我求大俠就恨唔到喇。</p></body></html>