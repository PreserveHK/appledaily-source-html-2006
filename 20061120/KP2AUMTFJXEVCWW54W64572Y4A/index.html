<html><header><meta charset="utf-8"><title>一網講盡<br>網友籲阿叻「用吓腦」</title></header><body><h1>一網講盡<br>網友籲阿叻「用吓腦」</h1><p>馬國明前晚在台慶趣劇中，慘遭陳百祥用紅油噴額，更有油漆流入其眼中，此危險舉動即時引來觀眾不滿，不少網友即在網上戥馬國明不值。<br> <br> francisccy：在毫無需要下，陳百祥用油噴向馬國明隻眼，收買人命，強烈抗議。<br> <br> Vincent_Ng：新人俾人玩係必經階段嚟嘅，劉德華都俾人玩過啦！<br> <br> kakapippo：玩還玩，玩之前唔該用吓腦，油漆係化學物品，兜口兜面噴埋嚟實中眼。<br> <br> k99kat：如果玩cream都可以接受，但玩噴油就過份啦！<br> <br> chan011992：台慶變咗雜技馬戲團人妖show？<br> <br> 涼子：佢（陳百祥）搵油噴馬國明嗰嘢有點過火，雖則話唔係真油啫，但都係咁紅嘅水吖，入眼都唔知點。不過可以話佢今年紅運當頭嘅……<br> </p></body></html>