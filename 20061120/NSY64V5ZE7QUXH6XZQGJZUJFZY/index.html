<html><header><meta charset="utf-8"><title>媲美佐治古尼<br>馮仁昭四圍超：Edison榮登《People》性感男</title></header><body><h1>媲美佐治古尼<br>馮仁昭四圍超：Edison榮登《People》性感男</h1><p>陳冠希（Edison）自從拍咗西片《不死咒怨2》（TheGrudge2）後，喺美國知名度提升唔少。<br> 今期美國《People》雜誌選200位世上最性感男人（TheSexiestMenAlive），佐治古尼（GeorgeClooney）、畢彼特（BradPitt）及尊尼狄普（JohnnyDepp）等都係其中之一，Edison就成為唯一一位香港男星入選，唔怪得之佢咁開心。<br> 對於有份當選，Edison都覺得意外，因為佢一啲都唔覺得自己性感，佢噚日同馮仁昭講：「唔知會唔會係我性格同自信有關係呢？不過點都好，當選都係開心嘅。」<br> </p><p>明年再拍荷李活片</p><p>問到Edison想唔想去荷李活發展，佢話：「其實𠵱家都有兩部戲傾緊，如無意外，應該會喺出年開工。將來我真係好希望可以同JohnnyDepp合作拍戲，因為我都好欣賞佢。」</p></body></html>