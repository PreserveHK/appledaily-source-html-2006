<html><header><meta charset="utf-8"><title>蔡依林激咀蕭亞軒</title></header><body><h1>蔡依林激咀蕭亞軒</h1><p>蔡依林（左）前晚喺台北演出個唱尾場，同嘉賓蕭亞軒（右）加演台上互咀，令觀眾嘩然。蔡依林之後舉行慶功宴，劈個不醉無歸，不過專程嚟撐場嘅緋聞男友小豬羅志祥就因為酒量太差，兩杯紅酒到肚就俾人抬走。蔡依林噚日又出席洗頭水活動，晚上就到美國準備繼續開騷，認真忙碌。</p></body></html>