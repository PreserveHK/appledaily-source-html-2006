<html><header><meta charset="utf-8"><title>Eason、李亞鵬賀陳家瑛娶新抱</title></header><body><h1>Eason、李亞鵬賀陳家瑛娶新抱</h1><p>陳家瑛前晚娶新抱，並於深灣遊艇會設宴款待親友，身為陳家瑛旗下藝人的陳奕迅（Eason）親自駕車接載太太徐濠縈赴會。<br> 至於陳家瑛的另一藝人王菲就未見現身，但其夫婿李亞鵬就有出席婚宴。晚上10時45分，李亞鵬在大堂等候電梯往停車場，其後坐私家車後座離開，不過他卻用手掩面。<br> 陳家瑛昨日則表示王菲要湊女，故未有來港，但就謂不覺得遺憾，因早前才在北京探望阿菲母女，她說：「我見過個BB女，好得意，做咗手術個樣靚咗好多，又聰明。」她又透露阿菲夫婦替兔唇小朋友成立的基金會，下月21日在北京舉行慈善晚會，善款將捐給基金會。<br> 談到Eason日前對記者爆粗，陳家瑛說：「佢對最近嘅新聞唔開心，都有後悔，佢覺得有唔啱，原來佢錯後都有檢討自己，所以話佢都抵錫，仲有得救。」Eason的新碟周五推出，日前他在深夜時拍攝新歌《富士山下》MV。<br> 採訪、攝影：張俊銘</p></body></html>