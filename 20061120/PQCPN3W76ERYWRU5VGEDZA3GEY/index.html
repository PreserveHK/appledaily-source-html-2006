<html><header><meta charset="utf-8"><title>趙寅成封帝胃抽筋</title></header><body><h1>趙寅成封帝胃抽筋</h1><p>新鮮出爐嘅「大韓民國電影大獎」影帝趙寅成，前晚喺頒獎禮結束後，同一班得獎演員出席慶功酒會。可能趙寅成仲未放鬆心情，佢講講吓得獎感受時突然胃抽筋，喺鏡頭前忍唔住「揦口揦面」。<br> 另外，前晚頒獎禮收視僅得14.2%，比起過去同時段播放嘅綜合節目略低。</p></body></html>