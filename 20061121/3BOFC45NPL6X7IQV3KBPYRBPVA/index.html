<html><header><meta charset="utf-8"><title>三池崇史拍怪雞片</title></header><body><h1>三池崇史拍怪雞片</h1><p>喺國際影壇薄有名氣嘅日本導演三池崇史，近期開咗唔少新戲，其中一部《SUKIYAKAWESTERNJANGO》卡士強勁，主要演員有木村佳乃、佐藤浩市、伊藤英明、伊勢谷友介、桃井薰同安藤政信。呢套片非常特別，係一部美式西部片同日本古裝片混合嘅作品，全套片仲係英語對白，單係伊藤已經花咗兩個月學英文，睇吓佢到時又表現成點。</p></body></html>