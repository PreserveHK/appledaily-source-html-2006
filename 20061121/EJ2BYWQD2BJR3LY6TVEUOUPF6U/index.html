<html><header><meta charset="utf-8"><title>煮好鮮食：產後增乳汁　黃豆食多幾粒</title></header><body><h1>煮好鮮食：產後增乳汁　黃豆食多幾粒</h1><p>袁詠儀誕下8磅寶寶，成為上周娛樂頭條，全城注目；我哋自然都好關心靚靚幾時收到身，同埋會唔會唔夠奶水餵咁肥大嘅BB呢？其實產後奶水不足好常見，要識飲坐月湯水，木瓜湯又好，鯽魚湯又好，最緊要加多幾粒黃豆，因為可以補充番啲鈣同蛋白質吖嘛，仲有增加乳汁嘅功效㖭。靚靚，記得食多啲黃豆，咁就媽媽、寶寶都咁健康啦！<br><br>記者：劉昱蘭<br>攝影：陳陶鈞<br>示範：屯門讀者賢姐</p><p>三色三杯花枝</p><p>價錢︰$25/4人<br> 需時︰10分鐘<br> 材料：花枝2隻、麻油/酒/醬油各2湯匙、紅蘿蔔1/2條、西芹1條、紅辣椒1隻、薑2片</p><p>做法：花枝去內臟及薄膜，洗淨切圈。紅蘿蔔洗淨去皮切片，西芹切段，紅辣椒切片。起油鑊爆香薑片及紅辣椒片，加入花枝快炒，然後下麻油、酒、醬油調味，最後加紅蘿蔔及西芹炒香即可。<br> 功能︰花枝是低脂肉類，產後多吃一點有助收身。</p><p>花枝</p><p>（a）$26/斤　平之選<br> （c）$48/斤</p><p>雙黃鯽魚湯</p><p>價錢︰$15/4人<br> 需時︰1小時<br> 材料：鯽魚1條、黃豆1両、豆腐1磚、紅棗少許、水/油各適量<br> 做法：黃豆洗淨浸好，去水備用。鯽魚去內臟去鱗洗淨，起油鑊煎香。紅棗洗淨，豆腐切粒。湯鍋煲水，水滾後放入鯽魚及其他材料，以慢火煲1小時即可。<br> 功能︰黃豆、豆腐及鯽魚皆有豐富蛋白質，有助乳汁分泌。</p><p>鯽魚</p><p>（a）$16/斤　平之選<br> （c）$18.8/斤</p><p>核桃炒豬腰</p><p>價錢︰$15/4人<br> 需時︰15分鐘<br> 材料：豬腰100克、核桃肉30克、杜仲10克、生薑10克、葱10克<br> 調味：鹽/雞粉/胡椒粉/麻油/紹酒各適量<br> 做法：豬腰去白切片，杜仲洗淨，生薑去皮切成片，葱切段。燒滾水後落紹酒，加入豬腰，剛熟即撈起。起油鑊爆薑片及葱，加入其餘材料，落鹽、雞粉及胡椒粉調味，中火炒透，埋生粉芡再麻油淋面即可。<br> 功能︰核桃能促進新陳代謝，有助恢復體力，預防產後腰痠背痛。</p><p>豬腰</p><p>（a）$5/隻<br> （c）$9.8/1對<br> （d）$10/2對　平之選</p><p>翠玉香糯</p><p>價錢︰$18/4人<br> 需時︰10分鐘（未計蒸糯米時間）<br> 材料：黑糯米5両、薑米少許、茭白笋4條、蝦仁10粒、雜菜粒適量<br> 調味︰酒/蠔油/胡椒粉/鹽/麻油各少許<br> 做法：黑糯米洗淨，茭白笋挖空心。黑糯米與薑米炒香，再與調味及雜菜粒拌勻後蒸熟，然後與蝦仁一起釀入茭白笋內，蒸8至10分鐘即可。<br> 功能︰黑糯米補血，可預防產後貧血。</p><p>黑糯米</p><p>（a）$20/斤<br> （b）$20.9/公斤<br> （d）$16.9/公斤　平之選</p><p>糖醋豬肝</p><p>價錢︰$12/4人<br> 需時︰10分鐘<br> 材料：豬肝1/2斤、紅葱頭1顆、米酒1/3杯、黑醋1湯匙、砂糖1茶匙、芫荽少許<br> 做法：豬肝切厚片，紅葱頭切絲。起油鑊煎豬肝，先大火再轉中火，約煎2、3分鐘留用。炒紅葱頭絲至變色，加入酒、黑醋和砂糖，煮滾後放入豬肝炒1分鐘至入味，最後落芫荽上碟。<br> 功能︰豬肝有助子宮排出污血及廢物，促進子宮收縮，使「惡露」排淨，以恢復子宮正常功能。</p><p>豬肝</p><p>（a）$20/斤<br> （c）$13.8/磅　平之選<br> （d）$19/斤</p><p>超市/街市資料</p><p>a.旺角街市<br> 旺角花園街市政大廈<br> <br> b.華潤（旺角）<br> 旺角奶路臣街2號地下3至7號舖<br> 27702613<br> <br> c.百佳（美孚）<br> 美孚新邨第四期百老匯街73號戲院中心地下<br> 27864518<br> <br> d.惠康（美孚）<br> 美孚吉利徑地下7A<br> 27420961</p></body></html>