<html><header><meta charset="utf-8"><title>陳豪懶用短訊冧女</title></header><body><h1>陳豪懶用短訊冧女</h1><p>陳豪噚日喺中環出席手機宣傳活動，佢話自己試過唔見手機，冇晒啲電話號碼之餘，最驚係洩露晒圈中好友嘅私隱，所以佢𠵱家部手機裏面全部唔用真名，馮仁昭問佢用BB定係女友嚟稱呼好朋友廖碧兒？陳豪好尷尬咁「哈哈」笑咗幾聲，唔知點答好。問佢有冇用短訊冧女？佢就話自己係悶蛋一名，冇咁細心。</p></body></html>