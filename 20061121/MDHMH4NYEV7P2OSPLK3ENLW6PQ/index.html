<html><header><meta charset="utf-8"><title>燒味變奏　快快手煮一餐</title></header><body><h1>燒味變奏　快快手煮一餐</h1><p>現代女性工作繁忙，放工仲要買餸煮飯一啲都唔容易，又要工作出色又要返屋企煮幾味𠱁Honey，時間緊迫，真係幾頭痛㗎。林小姐嘅Honey係食肉獸，但醃肉煎煮既費時又難掌握，於是佢靈機一觸，想到用廣東燒味做材料，貪燒味早已醃好煮熟，夠晒就手，只要花少少心思，一粒鐘內就煮到成枱餸出嚟；就係咁，以燒味「變奏」，林小姐「譜出」一桌讓Honey回味嘅豐富晚餐！<br>記者：梁美甜<br>攝影：陳陶鈞<br>示範及模特兒：樂富讀者林小姐</p><p>叉燒蘆笋腐皮卷</p><p>價錢︰$19/4人<br> 需時︰10分鐘<br> 材料：腐皮1片、蘆笋4両、叉燒絲/黃椒絲各適量、生粉水、鹽少許<br> 做法：腐皮剪去邊，用濕布抹淨後剪成8片。蘆笋用鹽水汆水後瀝亁待用。將適量叉燒絲、黃椒絲及蘆笋放在腐皮內，捲成卷狀，用生粉水封口，放於碟上，完成所有腐皮卷後，以大火隔水蒸3分鐘即成。隨個人喜好，可伴沙律醬或豉油同吃。</p><p>蘆笋</p><p>售價<br> （a）$15/6両<br> （b）$4.8/200g　平之選<br> （c）$20/140g</p><p>辣麵豉熏蹄炒味菜</p><p>價錢︰$15/4人<br> 需時︰10分鐘<br> 材料：辣麵豉11/2茶匙、味菜2両、紅椒絲/即食熏蹄/糖各適量<br> 做法：味菜浸水減低鹹味，瀝亁水份後切條待用。熏蹄配合味菜相若長度而切成條狀。燒熱鑊，爆香辣麵豉後加入所有材料爆炒，下糖調味即成。</p><p>味菜（鹹酸菜）</p><p>售價<br> （a）$8/斤　平之選<br> （b）$5.7/350g</p><p>脆耳炒雪裏紅</p><p>價錢︰$16/4人<br> 需時︰5分鐘（未計浸泡時間）<br> 材料：即食豬耳4両、雪裏紅（上海鹹菜）2棵、紅椒絲/糖/麻油/薑汁各少許<br> 做法：雪裏紅浸水後瀝亁所有水份切粒，豬耳切條待用。燒熱鑊，爆香雪裏紅，下薑汁及糖爆炒，之後加入紅椒絲及豬耳略炒，下麻油兜勻即成。</p><p>紅甜椒（燈籠椒）</p><p>售價<br> （a）$14/斤　平之選<br> （c）$7.5/100g<br> （d）$4/100g</p><p>燒排骨炒蜜豆</p><p>價錢︰$15/4人<br> 需時︰10分鐘<br> 材料：蜜豆4両、燒排骨4両、葱段/薑汁/糖/鹽各少許<br> 做法：蜜豆洗淨去衣，以鹽水汆水之後瀝亁待用。燒熱鑊，爆香排骨，倒入蜜豆和葱段，加入薑汁兜炒，最後以糖調味。</p><p>蜜豆（甜豆）</p><p>售價<br> （a）$5/4両<br> （b）$4.8/200g　平之選<br> （c）$6/150g<br> （d）$7/4両</p><p>生腸芹菜魚餅夾</p><p>價錢︰$16/4人<br> 需時︰10分鐘<br> 材料：中芹1棵、即食印尼魚餅8件、燒味即食生腸適量<br> 做法：生腸及中芹切成所需長度之後，先以魚餅鋪底，然後依次放置生腸、中芹和魚餅即成。層數可隨個人喜好而有所增減。</p><p>中芹</p><p>售價<br> （a）$8/斤</p><p>即食印尼魚餅在一些街市的雜貨舖有售。</p><p>超市/街市資料</p><p>a.荃灣街市<br> 荃灣街市街<br> b.惠康（荃灣）<br> 荃灣路德圍57至61號地下<br> 24116796<br> c.city'super（沙田）<br> 沙田新城市廣場1期2樓<br> 26033488<br> d.西田（沙田）<br> 沙田正街2至8號新城市廣場第三期二樓及部份三樓<br> 26941111</p></body></html>