<html><header><meta charset="utf-8"><title>國際Gossip：阿諾肥缺益親信</title></header><body><h1>國際Gossip：阿諾肥缺益親信</h1><p>最近成功連任嘅美國加州州長阿諾舒華辛力加，兩年前豪情壯語話要開源節流，至少要將88個多餘嘅州政府高職冗員炒魷，但美聯社發現大隻佬州長講一套，做一套，上任以來委任咗40個親信出任佢口中嘅冗員肥缺，年薪六個位數字，有啲每年更獲加薪至少23萬港元，令人覺得佢係大隻講。<br> 美聯社</p></body></html>