<html><header><meta charset="utf-8"><title>腦人摷袋：想買MP3畀女友？女仔愛用細機仔</title></header><body><h1>腦人摷袋：想買MP3畀女友？女仔愛用細機仔</h1><p>女仔的手袋除了手機外，仲有邊種機？大部份女仔都認為一部MP3好重要。怕等車、排隊悶，要聽歌嘛！今次行經銅鑼灣TimesSquare，check一check女仔手袋，阿Cat說平日好少用手機聽歌，在袋中抽出一年前買的SamsungYP-U2MP3。<br>「細細個MP3，512MB可播40首歌好夠用，但最近就心思思想買iPodShuffle，貪佢超細部，可以夾在褲袋，1GB可以存240首歌，$650買得過。不過，iPodnano顏色靚又型，真係15/16。」</p><p>另一位小姐Melody部KISSMP3就退晒色，想買部SamsungyeppYP-Z5。「最初都覺得聽到歌就得，但𠵱家MP3咁多功能，當然要有錄音、收音機和睇相功能啦。不過，佢外形十足iPod，充電後，可連續播放38小時，我此等懶充電的人，聽足幾日都得。」<br> 記者：馬靜兒</p></body></html>