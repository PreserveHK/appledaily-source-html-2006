<html><header><meta charset="utf-8"><title>淘金GoldFinger</title></header><body><h1>淘金GoldFinger</h1><p>HipHop界帶起BlingBling閃亮熱潮，時裝界都唔執輸，定時就會回歸的Metallic風潮勢力同樣不遑多讓，要數今季吹得最盛的，便非金色莫屬！金色會令筆者想起Wyman和就快開Show的林海峰，唔通真係只有明星先可以Carry到金色咩？雖然今季有好幾個品牌都推出了極盡豪華，似Showpiece多過可以出街的金衫，但感覺較低調又蘊藏金色元素的服飾都有不少，絕對適合女生們平日穿着，究竟點樣可以閃住出街？即刻去片！<br>記者：黎婉薇<br>攝影：陳陶鈞<br>Model：Pei@StarzPeople</p><p>1.撞金</p><p>除了金衫外，金飾亦隨處可見，做得潮人，就當然唔可以淨戴一條金色頸鏈咁單調，金色大可與很多暖色一同配搭，紅色就係一個絕佳的選擇。<br> <br> VIVAYOU喱士上衣$1,199（g）、Cacharel金色頸鏈$2,399（b）、agnesb.紅珠鏈$790（a）</p><p>2.金飾</p><p>雖然金色搶眼，但假如成件衫都只得個金字，着到上身都仍可能會給人好悶的感覺。只要金色的色調是略沉色一類，便可在衫上加上2至3個大小不一的襟章，令人有多一個焦點。<br> <br> Cacharel金上衣$3,499（b）、ExquisiteJ.襟章$699（c）、agnesb.金鈕絨褲$1,890（a）、VIVAYOU仿蛇皮高跟鞋$2,199（g）、KateSpade金手挽袋$2,400（d）</p><p>3.最金</p><p>「最金」當然是全金上陣，星級人馬壓台裝束，FullGear金身走唔甩；想贏盡收視，點可以唔出盡渾身解數，力不到不為財呀！<br> <br> VIVAYOU限量版金色珠片衫$6,999（g）、KennethJayLANE金色手鏈$900（d）、VivienneWestwood限量版金色皮手袋$9,880（h）</p><p>4.金不「娘」</p><p>怕着金色，離不開予人老成和過份貴氣等原因，只要加入一些型格配件如馬靴，就唔會變金色「娘友」！<br> <br> Cacharel啞金色連身裙$4,299（b）、ebonyeyes冷手袖連手鏈$459（f）、CostumeNational啡色長靴$5,100（e）、Anquiet金銀色珠鏈$319（f）</p><p>5.金之碎片</p><p>唔想畀衫上金花樣擾亂視線，下身就應該盡量襯托一些較深沉的顏色，偶爾加添一、兩件金色的配件，就可以互相平衡。<br> <br> StellaMcCartney深灰夾金上衣$9,970（e）、VIVAYOU燈芯絨褲$1,199（g）、agnesb.賊仔帽$590（a）、Amaya高跟鞋$1,300（e）、ebonyeyes小手袋$459（f）</p><p>6.黑金混最無敵</p><p>如KaKa所講，黑襯金最無衰，但齋黑金又真係幾意料中事，若能找到一件啱自己而又Match得靚的黑金混合體，就真係唔好放過。<br> <br> VIVAYOU金黑上衣$1,199（g）、D&amp;G牛仔褲$2,400（c）、ebonyeyes白色腰帶$459、ME粗頸鏈$1,219、CandyStripper閃電形耳環$499、紅色小手袋$1,139，毛毛手扣$509（allf），zucca金色手錶$1,250（c）</p><p>7.小黑裙拼金</p><p>接受唔到成身金燦燦？無問題！揀淨色及Monotone衣着如一條小黑裙加個金色小手袋，眾人的目光都仍然會留駐。<br> <br> WorldWideLove色丁連身裙$989（f）、Pond紫色手鐲$2,450（e）、Plastiq鈎織小手袋$3,980（i）</p><p>KaKa講金</p><p>同樣熱愛金色配飾的著名Twins形象指導KaKa，過往也收藏了不少金嘢，但她也認為金色服裝並不容易處理：「最穩陣嘅着法當然係襯黑色或白色，切忌與太花巧嘅顏色襯埋一齊，否則感覺太Loud。明星上台着珠片衫唔係問題，但平日我哋可以選擇一啲燙有金色圖案嘅服飾，咁就最方便妥當。想用金色嘅配件但又唔想太誇張的話，我建議同時間身上最多只有兩個項目就好，例如有咗金頸鏈和金手袋，就唔好再襯其他金色物品，不然就真係多咗。」似乎金色珠片衫真係明星先啱着，像VIVAYOU件限量金色珠片衫只得兩件到港，其中一件已被某本地女星訂下來！究竟物主是誰？大家就要密切留意啦！</p><p>大牌、明星金色齊撐</p><p>講到潮流要多人支持，當然要有大時裝品牌及明星效應帶起。YSL、Dolce&amp;Gabbana今季的廣告都用了金色為主題，而Gucci天橋上有一襲襲全金的晚裝裙，Ball后薛芷倫都已親身示範過。此外，美國電視連續劇女主角MischaBarton及ParisHilton的「一時好友一時死敵」LinsdayLohan，都已分別在日版《Bazaar》及《i-D》中演繹金色的威力！</p><p>精選金色小品</p><p>Shoplist</p><p>（a）agnesb.（25766784）銅鑼灣柏寧酒店Stylehouse101-103號舖<br> <br> （b）Cacharel（28082789）銅鑼灣百德新街66號地下B舖<br> <br> （c）I.T（28816102）銅鑼灣京士頓街2至4號地庫<br> <br> （d）KateSpade（31881928）中環IFC2083號舖<br> <br> （e）LaneCrawford（21187683）中環IFCPodium3<br> <br> （f）MonalisaMarquee（25769066）銅鑼灣東角Laforet222-223號舖<br> <br> （g）VIVAYOU（28081689）銅鑼灣百德新街42號A地下<br> <br> （h）VivienneWestwood（28335550）銅鑼灣信和廣場地下13號舖<br> <br> （i）Plastiq（25378575）尖沙嘴海港城地下G115號舖<br> <br> （j）Mango（22657137）九龍塘又一城L1-25號舖</p></body></html>