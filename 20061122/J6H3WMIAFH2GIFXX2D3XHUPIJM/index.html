<html><header><meta charset="utf-8"><title>不死小黑裙</title></header><body><h1>不死小黑裙</h1><p>打開衣櫃，無論你我她都應該擁有一條小黑裙（LittleBlackDress），但對於這件既易carry又永遠classic的item你又有幾多認識？其實小黑裙由第一次世界大戰之後就開始流行，靈感啓發自無袖襯衫的簡單線條和女侍應制服的功能性。由於其lessismore的概念在當時太創新，最初仲被認定為反時裝呢！不過時至今日，又有邊個會再對佢有咁大的誤會先？<br>記者：陳穎欣<br>攝影：陳偉強<br>Model：MarianaA.@StarzPeople<br>MakeUp：xavierso@pro-makeup.info</p><p>經典赴宴</p><p>黑色係最隱陣而隆重的顏色，所以眾女星都喜愛於頒獎禮上穿上黑裙。小黑裙赴宴係不二之選，若要搶眼可選取閃閃發亮的珠片裙，要典雅高貴可集中火力搵HighWaistFlareCut剪裁、想性感的吊帶低胸少不免，配件方面ClutchBag及高跟鞋當然唔少得，同色高跟鞋就一定唔會出事，但想chic一點？可配上銀色高跟鞋扮灰姑娘。</p><p>少女Boyish集一身</p><p>做可愛女孩一定要周身pink？就等AnnaSui教識大家咩為之高。高在即使只用單一陰沉的黑色，只要配合喱士、蝴蝶結和公主袖，一樣能流露出少女情懷。再穿上短褲和長靴使造型帶點點boyish，就大功告成。</p><p>TubeDress二重奏</p><p>今季勁hit且保暖度高的fur係嚴冬之bestbuy。內襯一件簡約型格tubedress，外披一件柔軟fur短褸，保暖之餘唔clumsy，去party首選。</p><p>變奏</p><p>同樣係大熱的knitwear配上同一條裙子再加leggings和長長頸鏈，就可演繹出型女feel，除短身knitwear外，長褸配小黑裙形成的層次感亦十分不俗。</p><p>法式小女生</p><p>冬天着上毛冷短袖小黑裙既舒適又可愛，再加上長長冷手套就fit晒！紅色帽子係點睛之品，平衡到黑色的沉重感覺。怕凍的女生可以在冷裙仔內襯女裝白恤衫再用絲帶打上小小蝴蝶結，同樣咁Cute。</p><p>紅襯黑唔悶</p><p>若要選最型顏色組合，一定非紅襯黑莫屬。HG的紅黑印花小黑裙帶有陣陣rockchic味，配合黑短靴和誇張大頸鏈已經goodenough。</p><p>變奏</p><p>同樣的小黑裙可營造不同感覺，只要戴上冷帽頸巾，穿上長襪和casual平底短靴，就可帶出oldskoolfeel學院味。</p><p>立體花飾搶</p><p>小黑裙又何止獨沽一味黑沉沉？穿上立體花和喱士的onepiece，簡單加上壓印花紋長靴，別人可從中看到你的高尚品味和對完美精緻的追求。出街怕凍就只須外穿一件薄薄針織褸或長絨褸。</p><p>香奈兒&amp;LBD</p><p>講小黑裙，又怎能唔提到鼻祖CocoChanel呢？佢早於1915年已經大力提倡小黑裙，用上大量傳統elegant的衣料，如喱士、薄紗、絹及絲質等，配合佢嶄新的剪裁縫紉法，創造出高貴而舒適的小黑裙。</p><p>中外潮誌煲</p><p>啱襯黑「波特」</p><p>Shoplist</p><p>（a）agnes.b（28050678）<br> 中環ifcMall1098號舖<br> <br> （as）AnnaSui（25069588）<br> 銅鑼灣時代廣場204號舖<br> <br> （ax）A/XArmaniExchange（22347262）<br> ifcMall1052B號舖<br> <br> （c）cKCalvinKlein（21755622）<br> 尖沙嘴海港城地下G318A號舖<br> <br> （cr）ChocolateRain（29758318）<br> 中環士丹頓街34B地下A舖<br> <br> （s）Sistyrmoon（25761930）<br> 銅鑼灣利園2期113-116號舖<br> <br> （z）Ztampz（21511048）<br> 銅鑼灣勿地臣街17-21號地下</p></body></html>