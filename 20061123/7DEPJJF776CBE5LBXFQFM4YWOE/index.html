<html><header><meta charset="utf-8"><title>阿根廷新星世青揚名<br>blog頭檔：「新列當度」明年上「馬」</title></header><body><h1>阿根廷新星世青揚名<br>blog頭檔：「新列當度」明年上「馬」</h1><p>「銀河艦隊」皇家馬德里又出手簽人，不過今次並非用貴價收購成名球星，反而從南美引入有「新列當度」之稱的阿根廷小將加高。<br> 球迷或者對呢位小將唔多熟識，不如重溫佢代表國家隊嘅世青盃比賽片段，對佢有初步了解。《 http://www.youtube.com/watch?v=VBTOuk4n7wo》係現年20歲嘅加高，上年代表阿根廷出戰世青盃，準決賽對巴西嘅精采片段。 </p><p>視巴西後衞如無物</p><p>片中身穿17號球衣的加高，視巴西後衞如無物，大玩插花、後腳、左右假身等，並與隊友作「one-two」入楔，巴西眾後衞足足成分鐘連波皮都掂唔到，最後阿根廷以2:1擊敗巴西晉級決賽，最後仲擊敗尼日利亞封王㖭。<br> 據外電報道，皇馬總監米積杜域表示，已接近成功從阿根廷班霸小保加收購加高。米積杜域說：「加高有很高的控球能力，質素不俗，我相信己隊作了正確的決定。」相信到明年1月，加高就會披上皇馬球衣。不少網友看過此片段，對司職中場的加高讚不絕口；在youtube留言區，kleqkani表示：「我希望加高可以成為下一位列當度或列基美，因為阿根廷要有頂級中場，才可擊敗巴西和英格蘭。」</p></body></html>