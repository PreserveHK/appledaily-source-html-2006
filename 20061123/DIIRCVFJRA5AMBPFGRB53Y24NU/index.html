<html><header><meta charset="utf-8"><title>美沙晒肩冧廣告商</title></header><body><h1>美沙晒肩冧廣告商</h1><p>曾經同陳冠希合拍日本電影《月光浪子》嘅青春女星黑木美沙，近排人氣上升，廣告合約滾滾來。模特兒出身嘅美沙，前日就以代言人身份出席Asahi新推出骨膠原飲品嘅記者會。美沙着住件粉紅色露肩裙，大晒滑溜肌膚，佢咁識做，當然逗得廣告商好開心啦！</p></body></html>