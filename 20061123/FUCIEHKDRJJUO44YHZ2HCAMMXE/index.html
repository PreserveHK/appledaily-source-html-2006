<html><header><meta charset="utf-8"><title>每日一buy：南華粉絲撐本地波</title></header><body><h1>每日一buy：南華粉絲撐本地波</h1><p>本地球會南華與香港足運嘅起落長久以來都息息相關，隨着前者於今季聯賽再起風雲，球迷對本地足球嘅關注再提起勁嚟，所以今次就特別介紹一個新鮮滾熱辣嘅南華球迷blog─《貝克漢姆的部落格》。</p><p>更新快靚相多</p><p>乍聽，《貝克漢姆的部落格》好似係大陸味較濃嘅碧咸粉絲blog，但板主就自言係一名曼聯、英格蘭同南華嘅死硬派粉絲。這名城大副學士開網兩個月左右，瀏覽量就逾1,500人次，其更新速度高和靚相多或係箇中原因。喺最新嘅網誌中，板主就詳述南華球迷會嘅聚會，只見場面熱鬧，索女型男雲集，已教鍾愛本地波嘅球迷駐足欣賞；板主亦有將個人嘅賽後感想同戰情放上網，讓因緣際會未能前往睇波嘅球迷望梅止渴。<br> 網址：<br>  http://hk.myblog.yahoo.com/jw !AUiSTamQFRSLejnOhpGBXcso1HM-</p></body></html>