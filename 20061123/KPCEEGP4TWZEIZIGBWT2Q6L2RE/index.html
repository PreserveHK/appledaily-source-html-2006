<html><header><meta charset="utf-8"><title>求驗客手記：沙柏唔知自己威水史</title></header><body><h1>求驗客手記：沙柏唔知自己威水史</h1><p>喺禾確特之前，邊個係最年輕代表英格蘭21歲以下國家隊嘅球員？答案係沙柏，唔知唔使面紅，因為沙柏本人都唔知。呢位擔任電視評論員嘅前曼聯球星，日前同朋友喺酒吧被問到呢個問題，佢大大聲答係奧雲，當司儀話答案係「沙柏」嗰陣，佢成塊面紅晒，幾乎要搵窿捐；唔知佢當時飲大咗，定真係淡薄名利呢？</p></body></html>