<html><header><meta charset="utf-8"><title>煮好鮮食：話梅酸甜　囡囡食飯唔扭計</title></header><body><h1>煮好鮮食：話梅酸甜　囡囡食飯唔扭計</h1><p>小朋友發育時期需要多啲營養，奈何7歲的語嫣次次食唔夠半碗飯就扭計唔肯食，搞到身為媽媽的林太好煩；後嚟林太諗到用話梅吊味整排骨，成功𠱁到囡囡食晒一碗飯。𠵱家煮親呢味餸，語嫣碗飯就一粒都冇剩。林太開心之餘，亦好想同各位媽咪分享，有興趣不妨跟住做吖。<br>文：Vicky<br>攝影：黃子偉<br>示範：沙田讀者林太<br>模特兒：林太和囡囡語嫣</p><p>話梅紅辣椒焗肉排</p><p>價錢：$41/4人<br> 需時：20分鐘<br> 材料：一字排骨12両、鹹話梅6粒、紅辣椒2隻、中芹2條、洋葱1小個、冰糖適量</p><p>做法：話梅連同1隻切角紅辣椒以6碗水煲煮至1碗水，然後隔去辣椒渣，留汁及話梅備用。中芹切段；洋葱及另一隻紅辣椒切角備用。一字排骨洗淨，斬件，加適量生粉拌勻，放滾油內炸至金黃香脆，瀝亁油備用。取話梅及汁煮滾，加入冰糖煮溶，放入中芹、紅椒角略煮，放回一字排燜焗約2分鐘至入味，埋薄生粉芡即可。</p><p>貼士：鹹話梅以大粒肉厚為佳，味香甜。選用一字排骨，貪其半肥瘦相間，食落比腩排更甘香，燜焗皆宜。</p><p>一字排骨</p><p>售價<br> （a）$30/斤<br> （c）$28.9/斤　平之選<br> （d）$28.9/斤　平之選</p><p>麻婆酥脆豆腐</p><p>價錢：$10/4人<br> 需時：13分鐘<br> 材料：布包豆腐2件、豬肉碎3両、榨菜1湯匙、青/紅辣椒（切粒）、蒜茸、生粉各少許、蛋液1/3隻<br> 汁料：豆瓣醬1/2茶匙、麻油/鹽/糖/生抽各少許<br> 脆漿料：油1両、水3両、鹽少許、脆漿粉4両<br> 做法：豆腐𠝹開4件，吸亁水份蘸脆漿，炸至金黃，瀝亁油。蛋液、生粉拌勻，加入肉碎再拌勻，炒至八成熟成肉汁。青/紅椒粒、蒜茸、榨菜略炒，加入汁料拌勻，肉碎回鑊炒熟。上碟時先放脆豆腐，肉碎汁淋面即可食用</p><p>布包豆腐</p><p>售價<br> （a）$2/磚<br> （c）$2/磚</p><p>泡菜蝦仁</p><p>價錢：$35/4人<br> 需時：10分鐘<br> 材料：急凍大蝦仁8隻、泡菜2湯匙、葱花/鹽/生粉各少許<br> 調味料：糖1/2茶匙、白醋少許<br> 做法：急凍大蝦仁解凍，去腸洗淨吸亁水，以鹽/生粉拌勻備用。燒熱少許油，大蝦仁走油，取出瀝亁油備用。鑊內保留少許油，放入泡菜略炒，加葱花及調味料翻炒，大蝦仁回鑊兜炒，最後以少許生粉水埋芡上碟。</p><p>大蝦仁</p><p>售價<br> （a）$40/磅<br> （b）$62/300g<br> （c）$45.9/454g<br> （d）$38/磅　平之選</p><p>麻辣雞</p><p>價錢：$18/4人<br> 需時：20分鐘<br> 材料：急凍雞胸2件、青/紅辣椒各1隻、蒜頭6粒、花椒少許<br> 調味料A：雞蛋1隻、生抽1茶匙、生粉少許<br> 調味料B：生抽/白醋各1茶匙、糖1/2茶匙、紹酒少許<br> 做法：雞胸解凍洗淨，吸亁水切塊，加入拌勻的調味料A醃10分鐘；青/紅辣椒去籽切片，蒜頭切薄片。燒熱少許油，放入雞塊煎至金黃色，取出瀝亁油。鍋中留1茶匙油燒熱，放入青/紅辣椒和蒜片，以大火快速翻炒，加入花椒，雞塊回鑊炒，落調味料B拌炒，然後以少許生粉水埋芡，加少許麻油、辣油拌勻可食用。</p><p>雞胸</p><p>售價<br> （a）$9/磅</p><p>魚香牛肉</p><p>價錢：$28/4人<br> 需時：13分鐘<br> 材料：牛肉1/2斤、番薯1小個、豆瓣醬1湯匙、葱花少許、薑茸1湯匙、蒜茸1湯匙<br> 調味料：鹽1/2茶匙、糖1茶匙、生抽/老醋各1湯匙、胡椒粉、麻油各少許<br> 做法：牛肉切薄片，加少許生抽/生粉拌勻備用。番薯洗淨去皮，切丁。燒熱少許油，牛肉走油，變白即撈起瀝亁油備用。鍋內留少許油，放入葱、薑、蒜炒香，再加入番薯、豆瓣醬炒，牛肉回鑊拌炒，隨即倒入調味料炒勻，埋生粉水薄芡即可。</p><p>牛肉</p><p>售價<br> （a）$40/斤<br> （b）$7/100g<br> （c）$36/斤<br> （d）$27/磅　平之選</p><p>超市/街市資料</p><p>a.良景街市<br> 屯門良景邨<br> <br> b.吉之島（屯門）<br> 屯門市廣場第一期1樓<br> 24527333<br> <br> c.惠康（上水）<br> 上水彩園邨彩園購物中心16至18號舖<br> 26395329<br> <br> d.百佳（上水）<br> 上水彩園邨商場3樓5號<br> 26724172</p></body></html>