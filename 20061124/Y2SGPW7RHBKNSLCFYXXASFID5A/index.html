<html><header><meta charset="utf-8"><title>求驗客手記：英超再添無牌教頭</title></header><body><h1>求驗客手記：英超再添無牌教頭</h1><p>英超球會米杜士堡嘅領隊修夫基，到𠵱家仲未有教練牌，但英超賽會日前又再特赦，准許佢繼續教波，至少去到今季季尾，完全當聯賽條例冇到！英超賽會向來鍾意跟歐陸聯賽對着幹，好似紐卡素領隊羅達都係無牌教頭，但都教到𠵱家，求大俠唔知無牌好唔好，淨係知米堡同紐記嘅成績都唔係幾好！</p></body></html>