<html><header><meta charset="utf-8"><title>投資部落：股市波動如何定止蝕</title></header><body><h1>投資部落：股市波動如何定止蝕</h1><p>𠵱家個市咁旺，但股市始終有上有落，跌市時投資者通常碰到的問題是如何止蝕。最近有網友係《Uwants討論區》內提出呢個問題，sherman7651講述自己的經驗。他引述專欄作家曹仁超提出的15%止蝕方案，即是若入市後有10%虧損，先留意是否看錯市；若有15%虧損，應立刻止蝕。該網友指出，係應用上發現只對一、二線股就OK，但三、四線就可能要將比率定大啲，例如20至25%，但𠵱家更難應用，因牛市三期嘅特性係特別波動，可能一線股都要定係20%。<br> 另一止蝕界線亦是引述曹sir以身家1至10%為基準，一跌過就要止蝕；例如你有十萬蚊本，定2%止蝕，用1.8萬元買國壽，若蝕咗2000元就cutloss。但該網友指股本太少嘅人則唔係好啱用。<br> 仲有一個方法係睇支持位，一般懂技術分析嘅人，可以看圖定止蝕位，破位加1至2個價位止蝕。網友應用時發現很易畀大戶當點心，即所謂震倉。最後一個方法是看浪，以看圖定浪，以基本理論，二浪不會低過起步，四浪不會低過一浪頂。佢指出呢個方法易學難精，同樣好易畀大戶當點心，但應用係大牛市（牛一、牛二）就好有用，牛三及熊市就睇功力。</p></body></html>