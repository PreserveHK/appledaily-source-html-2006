<html><header><meta charset="utf-8"><title>愛大劉霸氣　投入不倫戀<br>嘉欣自認第三者傷害寶詠琴</title></header><body><h1>愛大劉霸氣　投入不倫戀<br>嘉欣自認第三者傷害寶詠琴</h1><p>李嘉欣早前接受無綫《志雲飯局》訪問，坦承與許晉亨相戀已七個月，又指當年與劉鑾雄相愛，曾傷害了他的前妻寶詠琴，後兩人分手，是因對方有其他女人。另外，她又承認曾與黎明有感覺。</p><p>李嘉欣一向極少公開談論戀情，但早前她接受無綫總經理陳志雲主持的《志雲飯局》訪問，暢談生命中最重要幾個男人，她表示跟現任男友許晉亨蜜運已七個月，現時屬於甜蜜的BB期，還是互相了解階段。嘉欣表示：「他（許晉亨）是一個Mr.Nice！各方面都好錫我，我覺得自己在一個好timing遇到佢，如果早啲識佢，我唔會覺得我哋可以開始及work到。」</p><p>難接受大劉花心</p><p>嘉欣又指男友很珍惜自己，因為彼此在感情路上有不同經歷，現在大家會成熟地面對感情事，心靈很相通。問她許晉亨還未與何超瓊離婚？嘉欣回應說：「我諗人哋嘅事，我唔方便講，但時間會證明一切。大家都有拍拖，為乜去到佢同我拍拖，呢件事先浮出嚟俾人再講。」<br> 談到當年為何會喜歡華人置業老闆劉鑾雄，嘉欣表示：「我諗係佢嘅霸氣同埋細心，又錫我。但後來唔work，因為唔係一個人就對一個人，佢可能鍾意你或最鍾意你，但佢會有其他嘅女朋友，呢個我係接受唔到。」<br> 對於有傳嘉欣和大劉相戀時，曾致電給當時其妻子寶詠琴，要求她割愛？她說：「冇呢件事，不過當時同佢拍拖過程中有冇傷害到其他人呢？一定有！可能當時我冇理解到，因當時我好相信呢段感情，到投入咗，佢都有其他女朋友，咁OK啦！大家想法唔同。」記者就嘉欣談及大劉的言論致電給他，但他在截稿前沒有回覆。<br> 問到嘉欣與黎明關係，她表示：「我唔想講到我同佢冇拍過拖，不過我只能夠講同佢係有過感覺，但我覺得唔係一段拍拖關係。」嘉欣指自己在圈中的異性朋友近乎零，她的心底話只會跟媽咪、家姐、黎明和大劉傾訴。<br> 嘉欣又表示初出道時曾經與倪震拍過拖，但後來因為她知名度增加，令倪震承受不了壓力，結果換來分手收場。至於陳平治，嘉欣表示曾拍拖五個月。&#13;</p><p>暗示龐維仁瞞騙</p><p>另外，陳志雲提到早前嘉欣與有婦之夫龐維仁的戀情鬧得滿城風雨，問她會否擔心給人視作狐狸精？嘉欣說：「我只會承認我傷過劉生當時的太太，但我只會負百分之五十嘅責任，因當時我太相信劉生說話，但的確傷害到佢太太。之後我覺得喺我嘅戀愛中，我冇做過第三者。」嘉欣又暗示龐維仁曾經給她看過一張紙，指他已離了婚，但後來才知是另一回事。<br> 撰文：葉雪</p></body></html>