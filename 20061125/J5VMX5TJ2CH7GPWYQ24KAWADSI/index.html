<html><header><meta charset="utf-8"><title>東京OL潮物大搜查：東京OL潮物大搜查<br>熱捧Coach　心繫Chloe</title></header><body><h1>東京OL潮物大搜查：東京OL潮物大搜查<br>熱捧Coach　心繫Chloe</h1><p>走一轉東京，指定項目Shopping血濺南青山新宿涉谷表參道，從來無機會同地頭東瀛OL型女打交道，神推鬼使因緣際會今勻一次過見足咁多位，藉詞交換時裝心得潮流情報，係咁意了解吓港女、日女時裝文化啲差異；點知……豈只港日有差異，連「家己冷」日本妹自己友之間嘅睇法經已南轅北轍，當中眾志成城一致膜拜的，依然係手袋，眾望所歸的得主，登登登櫈，由Chloe呢位佳麗奪得！<br><br>記者、部份攝影：吳小明<br>攝影：周旭文（Product）</p><p>夢想與現實之間</p><p>今勻主力問各位日本靚女「夢想手袋」一條問題，用意顯淺不過，皆因BagMania經已係放諸四海的現象，唔買名牌衫都要有個名牌手袋傍身，斷估一問反應定必踴躍；不出所料答案清晰如一，她們的DreamBag是大熱的Chloe，卻同時用着Coach這個牌子，夢想與現實的選擇都是一樣，是巧合？抑或兩牌廣告及形象宣傳太成功？</p><p>愛Chloe飄逸瀟灑</p><p>TracyBag，靈感來自70年代復古款式，選用輕度洗水皮革，雖然乃雙色款式，感覺依然似Edith，但洗水程度輕，袋身較挺，更適合OL們返工用。$12,260（Chloe）</p><p>Betty銀灰色ShoppingBag，四正及多小口袋的設計，外形中性似開工袋。$15,000（Chloe）</p><p>大號EdithShoulderBag，可以孭上膊，較手挽款更加好用。$12,370（Chloe）</p><p>選Coach中價抵用</p><p>Legacy限量蛇皮手挽袋，乃全新推出季節限定作，定價昂貴，全球限量發行，相信要賣斷不難。$26,890（Coach）</p><p>Legacy斑馬紋小手挽袋，不用一萬拎得一身貴氣，抵。$8,580（Coach）</p><p>Legacy真皮ShoulderBag$4,280（Coach）</p><p>Shoplist：<br> Chloe（28652833）<br> 中環文華東方酒店G4及M9號舖<br> Coach（21130023）<br> 尖沙嘴廣東道17-19號地下</p><p>日模鍾愛Mihara</p><p>相反，從事時裝行業行內人的看法始終無咁單一。今趟訪問到的兩位日本模特兒，品牌選擇多樣化許多，當中常為多個超牌Chanel、Dior行騷的Mayumi，從事貓行14年，一身打扮有超牌配件、日本地頭蟲牌子、二手古着；另一日本潮誌《Spring》、《裝苑》御用混血模Katherine，更穿自家創作配名牌手袋夾古着老牛，盡現Mix&amp;Match功力。二人推薦的卻同是日本本土牌子，仲要是後進的一批：MiharaYasuhiro、Roen、Sacai等等，理由也出奇地一致：因為日本時裝個性獨特，不跟大路，更容易着出自我風格。</p><p>Shoplist：D-mop（28082825）<br> 尖沙嘴新港中心2/F9號舖</p><p>攝記Stylist捧低價日牌</p><p>再訪兩位跟時裝業相關的業內人。Becky從紐約回流，身兼攝影及Stylist於一身，最愛大師Yohji，平時開工卻着本土平民妹妹牌子；万記子亦是攝影師，主打時裝雜誌攝影，愛ZUCCa、UnitedArrows等牌子之餘，亦會到潮場如Laforet等地摷衫買。兩人推介Laforet內陀地平牌，當中LowrysFarm價格低廉，質素卻超班。</p><p>LowrysFarm（+81-3-5474-0161）<br> 東京都涉谷區神宮前1-11-6Laforet原宿5/F</p></body></html>