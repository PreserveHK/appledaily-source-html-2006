<html><header><meta charset="utf-8"><title>新車出閘：南非沙漠研製新smartfortwo嚟啦！</title></header><body><h1>新車出閘：南非沙漠研製新smartfortwo嚟啦！</h1><p>早前坊間有消息指出，話有2部全車貼滿黑膠紙，兼且酷似新款smartfortwo嘅迷你車，喺南非嘅沙漠地區走嚟走去，唔知做咩咁話；哈哈，呢個消息真係無錯，因為新車的確曾經喺當地作測試，而廠方仲喺日前正式公布咗關於新車嘅細節㖭！<br>記者：鄭達基</p><p>秉承原來Cute設計</p><p>廠方設計呢款曾經喺南非作實地測試，以收集各項數據改善品質嘅新一代smartfortwo，刻意將原來至Cute迷你車嘅Style保留，但外觀上仍有多項改動，例如長度增加190.5mm、新款頭燈及鬼面罩，就連尾燈都用咗新Design，令整部車望落去要更加得意同Cute，誓要吸引到一班女Fans咁話。至於我最Buy兩款車邊一Part？我會答你係Coupe版嘅天幕式車頂，同埋Cabrio版嘅電動軟篷頂，皆因兩者皆可跟情侶曬月光之用，後者更可親近大自然多一點㖭。</p><p>車廂引擎也變了</p><p>新推出嘅fortwo，整個車廂嘅陳設都變得方了，無咗以前嗰種方得嚟帶點圓渾嘅設計，望落去嘅觀感好得多；而一雙承托力甚豐嘅跑車座椅，則被保留下來。引擎方面，廠方為新車安排嘅1.0公升直3型號，馬力輸出增至61至74匹，用嚟驅動呢部小車根本無難度。新車要到明年4月才登場，唔知香港幾時有得賣呢？</p></body></html>