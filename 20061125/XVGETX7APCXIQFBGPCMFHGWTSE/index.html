<html><header><meta charset="utf-8"><title>之之無福消受大劉心意</title></header><body><h1>之之無福消受大劉心意</h1><p>關之琳（之之）、馬清揚錢慧儀夫婦、雷林靜怡、榮雪梅和萬寶寶等，前晚在灣仔演藝學院出席HarryWinston鑽石手錶晚宴，身穿HarveyNichols喱士吊帶裙的之之戴上私伙珍藏、價值200多萬的HarryWinston鑽石錶，十分富貴。</p><p>想捐陳逸飛畫作</p><p>問之之有否留意早前劉鑾雄以1.3億元買了「PopArt」大師安廸華荷的《毛澤東》絲印肖像畫，她說：「冇留意，因為之前去咗日本，恭喜佢。」記者笑言劉生會否將名畫轉贈給她時，她說：「我冇咁嘅福份。」<br> 其後之之又說：「我有幅陳逸飛早年幫我畫嘅畫，我畀幅相佢畫，不過好可惜唔係古裝，佢畫我啲手腳傳神到不得了，我都想捐出去拍賣做善事仲有意義。」<br> 此外，穿上英國vintage連身裙的錢慧儀談到近日內地食物頻頻出現問題時說：「我哋唔食中國蛋，食美國蛋嘅，中國食物成日出現問題，去到中國都唔知可以食乜，惟有返少啲去。」<br> 採訪：RitaLeung<br> 攝影：RickyIp&#13;</p></body></html>