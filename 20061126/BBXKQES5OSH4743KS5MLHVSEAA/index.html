<html><header><meta charset="utf-8"><title>求驗客手記：泰維斯唔識諗玩失蹤</title></header><body><h1>求驗客手記：泰維斯唔識諗玩失蹤</h1><p>韋斯咸前鋒泰維斯喺前晚1:0贏錫菲聯場波，66分鐘被換出後竟然粒聲唔出離開球場，領隊柏度好火滾話要聽解釋。我求大俠覺得泰維斯好冇腦，份約講明今季唔走得，仲唔同柏度搞好關係？不過柏度最近亦未必得閒同佢傾，因為門將卡路爾爛賭爛飲，佢諗住開會勸球員唔好爛賭，做領隊真艱難！</p></body></html>