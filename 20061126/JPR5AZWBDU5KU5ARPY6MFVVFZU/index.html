<html><header><meta charset="utf-8"><title>bauhaus轉軚搵星撻朵</title></header><body><h1>bauhaus轉軚搵星撻朵</h1><p>bauhaus一直都係主打自家品牌TOUGHJeansmith、Salad同80/20，雖然早已響朵，不過論創意方面暫時乏善足陳。bauhaus都知道呢個問題存在，所以今個月落重本喺海港城開新舖，將bauhaus昇華變做bauhauselite，引入大量外國High-End品牌，希望用外國明星幫襯呢條橋去省靚招牌咁話。<br>記者：羅灝汶<br>攝影：黃子偉<br>Model：Steffi</p><p>翻煲巴黎來路M+FG</p><p>今次bauhauselite嘅王牌係來自巴黎嘅Marithe+FrancoisGirbaud（M+FG）系列，在九十代初中期曾紅極一時。整個系列都係以高科技做賣點，例如喺設計過程當中加入FusionLaserCut技術，令到出來嘅服裝Cutting更加靚；而製衣過程上就利用高溫、聲音同光源去製作，特製布料比正常布料更加鮮色同耐用。牛仔褲方面就有「LeJeandeM+FG」做代表，主題大玩「破壞、重建」，例如先製作外套，再由外套化成短裙或者其他不同服飾，Concept上夠晒瘋狂。</p><p>綠牛Serfontaine支持環保</p><p>美國LA出產嘅牛仔品牌多數唔晒，而星級牛牌Serfontaine始創人係來自南非開普敦嘅MikSerfontaine，18歲時孭住一個背囊周遊列國，最後扎根加州LA，當中最影響佢設計嘅就係佢喺洛杉磯進修時接觸嘅音樂，進修完畢後佢加入設計行業，設計永遠追隨三大原則：舒適、創意和建築美。Serfontaine一直都支持環保，最出名係佢設計嘅「綠色」牛仔褲，呢種牛仔褲所採用嘅布料都係對環境無害嘅染料加工，玩Gimmick之餘又實用，吸引咗大班紅星追捧，例如BritneySpears、HilaryDuff、SiennaMiller等都係超級Fans。</p><p>星牌Dita一樣撈埋</p><p>除咗硬銷星級名牌，bauhauselite連accessories都一樣咁浮誇，1996年開始喺美國LA發迹嘅名牌太陽眼鏡Dita，一樣被帶到嚟香港。Dita成立剛好10年，多得一大班巨星撐場，喺香港早有大把Fans。Dita設計總部扎根於美國加州，為咗保持貨品水準，每一副眼鏡都係親手出自Dita設計師嘅手筆，所以每一副眼鏡都係獨一無二咁話。一大班明星就係睇中「獨一無二」呢個優點，所以個個都唔怕會撞款，就連木村拓哉、BradPitt、CameronDiaz、JessicaSimpson、LucyLiu、ParisHilton等等巨星都有畀面，認真巴閉。</p><p>星級名牌大雜燴</p><p>bauhauselite今次引入大量名師出品，除咗獨家發賣嘅Marithe+FrancoisGirbaud外，仲有EarnestSewn、J&amp;Company、KickingMuleWorkshop、PeopleForPeace、SacredBlue、Serfontaine、Stitch's、VintageRebel、VictoriaBeckhambyRock&amp;Republic、NudieJeans，再加埋意大利嘅AndrewMackenzie（AMK）就成為一大碗名牌炒雜碎，難得係每個品牌都有不少明星撐場，絕對星光熠熠。</p><p>bauhauselite（21755009）<br> 尖沙嘴海港城港威商場2613號</p></body></html>