<html><header><meta charset="utf-8"><title>GirlFriends硬銷自家貨</title></header><body><h1>GirlFriends硬銷自家貨</h1><p>由Yuri同蔡莉娜組成嘅韓國二人女子組合GirlFriends，最近勇闖時裝界，開設自家品牌Ezili。前晚佢哋喺首爾舉行首個品牌花生騷，請咗好多歌手出席，包括李貞賢同白智英。GirlFriends自誇好有時裝觸覺，開設品牌係佢哋自小嘅夢想。哈利仔見佢哋當晚好鬼搏命，除咗擔任模特兒着上自家品牌宣傳外，又唱歌表演娛樂大家。</p></body></html>