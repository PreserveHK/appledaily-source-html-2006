<html><header><meta charset="utf-8"><title>煮好鮮食：趕走JunkFood營養飯盒傍身</title></header><body><h1>煮好鮮食：趕走JunkFood營養飯盒傍身</h1><p>身為媽媽，最怕仔女群埋啲不良朋友；食嘢亦一樣，至擔心佢哋食埋啲JunkFood，冇益兼傷身。喺屋企食飯就控制到啫，細路返咗學餐晏就好難講。所以今日媽咪悉心炮製營養飯盒，跟足3．2．1食物金字塔──3份飯、2份蔬果、1份肉，小朋友有佢傍身，就唔怕食壞啦！<br>記者：劉昱蘭<br>攝影：陳盛臣<br>示範：觀塘讀者麗姐<br>模特兒︰麗姐、志仁</p><p>南瓜薯茸番茄球</p><p>價錢︰$15/4人<br> 需時︰30分鐘<br> 材料：南瓜30克、薯仔11/2個、番茄4個、鹽/水各適量</p><p>做法：南瓜洗淨，去皮後蒸熟及切粒。薯仔烚熟後多焗一會，再去皮切成小塊，加鹽調味，並用湯匙壓成茸。南瓜粒加入與薯茸一起拌勻。新鮮番茄洗淨切開去心，釀入南瓜薯茸即可。</p><p>薯仔</p><p>售價<br> （a）$4/斤<br> （c）$5.9/1kg　平之選<br> （d）$4/磅</p><p>香煎粟米魚餅</p><p>價錢︰$15/4人<br> 需時︰25分鐘<br> 材料：生魚1條、鮮粟米1條、鹽/胡椒粉/麻油/生粉/紹酒各適量（調味用）<br> 做法：生魚代替鯪魚，魚餅更香甜。生魚起肉剁爛，拌勻所有調味料後，用筷子攪至起膠。鮮粟米粒放進已調味的魚膠拌勻，分成數份，以慢火煎5分鐘即可。可再煎香剩餘的魚柳，弄碎撒上面更添香脆。</p><p>粟米</p><p>售價<br> （a）$2/支<br> （c）$8.9/3支<br> （d）$5.9/3支　平之選</p><p>雙色肉卷</p><p>價錢︰$15/3人<br> 需時︰10分鐘<br> 材料：豬肉眼筋6塊、紅蘿蔔1/2條、芥蘭1/2斤、紅甜椒1/2個、油/蒜茸適量<br> 做法：紅蘿蔔、芥蘭及紅甜椒洗淨後切絲，起油鑊加蒜茸炒香，然後以豬肉眼筋逐片包好三絲，再起油鑊，以慢火煎肉卷約5分鐘左右即可。</p><p>芥蘭</p><p>售價<br> （a）$6/斤　平之選<br> （d）$5.5/磅</p><p>蜜桃豬肉生菜包</p><p>價錢︰$12/4人<br> 需時︰30分鐘<br> 材料：蜜桃2/3罐、瘦肉1/2斤、生菜4片、鹽/生粉/豉油/糖/麻油/酒/油各適量<br> 做法：瘦肉剁碎，以鹽、生粉、豉油、糖、麻油和酒醃15分鐘，起油鑊以慢火炒15分鐘左右，放在已洗淨的生菜上，拌以蜜桃粒，即可包住食用。</p><p>蜜桃</p><p>售價<br> （c）$16.2/825g　平之選<br> （d）$9.5/227g</p><p>三色飯糰</p><p>價錢︰$10/2人<br> 需時︰30分鐘<br> 材料：飯2碗、雜菜粒4湯匙、黑芝麻/白芝麻/肉鬆/紫菜粉各適量<br> 做法：雜菜粒汆水，煮熟飯後，要立即趁熱包住雜菜粒，飯要夠熱才可搓成結實的圓球狀，分成6個飯糰，撒上黑白芝麻、肉鬆或紫菜粉即可。</p><p>豬肉鬆</p><p>售價<br> （b）$7.9/34g<br> （c）$7.6/95g　平之選<br> （d）$46.5/200g</p><p>超市/街市資料</p><p>a.灣仔街市<br> 灣仔道及皇后大道東交界</p><p>b.華潤萬家超級市場（灣仔）<br> 灣仔石水渠街1-13號棋發大廈地庫<br> 28916540</p><p>c.惠康超級市場（灣仔）<br> 灣仔軒尼詩道418-428號地庫<br> 28382145</p><p>d.百佳超級市場（灣仔）<br> 灣仔軒尼詩道302-308號集成中心地庫<br> 28939466</p></body></html>