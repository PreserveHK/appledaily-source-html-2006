<html><header><meta charset="utf-8"><title>出爐影帝春風得意<br>城城笑認戀熊黛林</title></header><body><h1>出爐影帝春風得意<br>城城笑認戀熊黛林</h1><p>第43屆金馬獎頒獎典禮前晚已圓滿結束，郭富城憑電影《父子》封帝，前晚他出席慶功宴時，春風滿面地首度默認內地名模熊黛林的女友身份，還聲言會保護對方，又指自己並非年輕，有異性朋友相當正常。</p><p>郭富城前晚在台灣榮登金馬影帝寶座後，偕曾志偉及楊采妮等慶功，吸引大批傳媒追訪。記者問城城有否收到熊黛林的祝賀電話時，心情大好的他默認戀情，笑容滿面地說：「我對感情事一向低調，我想保護朋友，我都咁大個，有異性朋友都好正常，佢有冇打畀我講恭喜，呢啲我覺得唔使向外界交代。」</p><p>笑容甜蜜<br>「我維護番身邊朋友」</p><p>昨日城城回港後在觀塘apm舉行簽唱會，大會安排城城坐上一張鍍金寶座，又送上蛋糕祝賀，讓他與近千名圍觀fans分享得獎喜悅，現場有500名fans一早到場排隊索取城城簽名。<br> 城城再被記者追問是否與熊黛林蜜運中時，他如往常般保留地說：「拍拖、蜜運嘅感情事，唔鍾意高調話畀大家聽，我維護番身邊嘅朋友，尤其係異性，我嘅私人生活唔想公開，我希望有一日有另一半出現，有圓滿美滿嘅人生，喺我達成工作嘅夢想之後，唔影響身邊異性嘅情況下，適當時候公開向大家透露。」對於有報道指熊黛林整形追求城城，他極力維護對方說：「據我所知並唔係咁，對於失實嘅報道我感到無奈、失望。」<br> 兩度在金馬獎稱帝，城城今後會否放棄唱歌主力拍戲？他搖頭說：「唔會，我希望可以兩邊兼顧，不過以後揀戲拍會更加小心，因為攞咗兩屆影帝，會有唔少壓力。」</p><p>承認取笑<br>「台下嘅觀眾都有笑」</p><p>前晚城城在張震及莫文蔚手上接過金馬獎，當他談得獎感受時，兩位頒獎嘉賓卻在他背後細語說笑，城城昨日大方表示不覺得他們刻意不尊重，城城說：「冇所謂啦！大家年輕人，又係朋友，我都唔介意。」莫文蔚昨日在香港大球場出席《香港女童軍90週年大會操》時，則對此解釋說：「當時我同張震係笑城城講極都講唔到寬姐（邱囗寬）嘅名，其實台下嘅觀眾都有笑，我同張震不停傾偈，係因為知佢被迫退選，唔想佢咁落寞。」<br> 此外，司馬燕兒子吳澋滔前晚奪得最佳男配角獎後，與家人一起出席《父子》的慶功宴，不知是否怕人多加上時間太晚，未接受訪問便哭起來，要母親安排他進房間休息。另一方面，周迅憑《如果．愛》在金馬獎封后後，前晚與吳君如等一起去吃麻辣火鍋。問到她何時會與男友李大齊結婚？她只說：「他就是我廝守一生的對象，我倆有打算結婚，但需要時間籌備。」吳君如也因男友陳可辛奪得最佳導演獎而心情極high。<br> 採訪：張俊銘、攝影：陳志嵐</p></body></html>