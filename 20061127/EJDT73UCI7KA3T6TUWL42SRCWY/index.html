<html><header><meta charset="utf-8"><title>求驗客手記：占士蛋撻頭潮爆英超</title></header><body><h1>求驗客手記：占士蛋撻頭潮爆英超</h1><p>樸茨茅夫門將占士嘅髮型都算係潮界代表，前晚作客紐卡素場波，占士就梳咗個「9．1」分界嘅蛋撻頭出嚟，型仔到吖！我求大俠記得占士喺髮型上面都搞過唔少前衞嘢，好似炸到成個爆炸狗咁啦、skinhead𠝹坑啦、連達摩祖師頭都玩過晒。冇㗎，呢啲咪叫大晒頭髮濃密囉！真係恨死隔籬阿仙奴嘅龍格保。</p></body></html>