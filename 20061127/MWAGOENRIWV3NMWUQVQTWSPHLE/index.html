<html><header><meta charset="utf-8"><title>嘉玲「劉華精神」解鬱結</title></header><body><h1>嘉玲「劉華精神」解鬱結</h1><p>劉嘉玲與張震前晚出席金馬獎後，隨即相約澤東公司人員一起消夜，嘉玲雖然落選金馬影后，但心情依然不錯。<br> 嘉玲接受訪問時說：「攞唔到獎係有啲失望，但我要向劉華（指劉德華）學習不屈不撓精神，其實我已經好完美完成呢個角色，而觀眾又受落，算唔錯啦！至於攞唔攞到獎就控制唔到，𠵱家周迅得獎，我都好替佢高興。」<br> 問嘉玲其男友梁朝偉有否安慰她時，她說：「佢喺內地拍緊戲，頒獎禮前佢有傳短訊鼓勵我，佢係金馬獎常客，啲獎都俾佢攞晒啦！」</p><p>張震不感尷尬</p><p>至於退選金馬獎最佳男主角的張震，前晚獲大會邀請擔任該獎的頒獎嘉賓，問到他頒獎一刻會否感到不開心或尷尬？他說：「冇，最緊要觀眾喜歡啫！我本身好鍾意自己喺《吳清源》嘅演出，因部戲畀到我發揮機會。」<br> 採訪：藍文浩<br> 攝影：陳偉權</p></body></html>