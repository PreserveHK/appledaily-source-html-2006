<html><header><meta charset="utf-8"><title>嘩！新Phone：花紋皮革底<br>三百萬像NOKIA7390姣爆</title></header><body><h1>嘩！新Phone：花紋皮革底<br>三百萬像NOKIA7390姣爆</h1><p>女仔身上每一件東西都可以跟Fashion有關，而手機從來都是潮物，否則女仔們唔會不斷趕新款。要攻陷女仔的手機市場，最基本由外觀開始，粉紅色外殼，花紋圖案加上皮革底，本身已足以成為一件裝飾品。NOKIA7390機身細兼有300萬像素相機功能，襯衫仲可以影Fashion照。<br>記者：馬靜兒<br>攝影：黃子偉<br>Model：ISIS　Wardrobefrombreadnbutter</p><p>花紋皮革冧女仔</p><p>NOKIA手機中，有３百萬像素影相功能的，如N93和N73都頗大件，今次推出的NOKIA7390就細好多，加埋它是L'Amour系列，走Fashion機路線，粉紅色外殼，蝕刻金屬和機背刻上圖案的皮革，明顯以女仔為目標。你可能會覺得手機大件少少無所謂，但女仔手袋有化妝袋、銀包、紙巾等，濕碎東西特別多，手機細一點，功能多一點，自然奪得心頭好。男仔點會明？咪咁快打退堂鼓，男士可以選黑銅色版本，同女友玩情侶機。</p><p>可影Fashion相</p><p>女仔最鍾意用手機影相，試咗新妝，要影低；換咗新髮型，要影低，所以玩得最多的功能是自拍。不過，7390不設自拍鏡頭，無咁方便，好彩鏡頭都算Wide。秋天買完衫，都想逐套穿上影低，將自己變成Model。找朋友幫忙，一樣可以拍出Fashionfeel的相。7390可支援2GBmicroSD記憶卡，影多幾輯Fashion相都得啦！</p><p>300萬像素Snap</p><p>7390有自動對焦，內置閃燈，按半掣會出現一個白框，影像會自動對焦，變得清晰，相機最高可達300萬像素和８倍變焦，手機來說都唔錯。<br> 要留意Zoomin後，相片像素會下降，即自動幫你裁相。轉為圖像連環快拍，自動對焦會較慢，心急的人可能要忍耐一點。而影Snap的話，可以用262k的小螢幕，我貪佢不用揭蓋，只用右邊的相機掣和Z掣就可以，但要質素好一點就唔可以懶，一定要用主螢幕。當然，手機的相機功能始終跟DC機有分別，機身細，有300萬像素，又可以播放音樂，質素都不俗，支援藍芽立體聲，又可用視像會議，不能太奢求了。</p><p>300萬像素只限Wideshot</p><p>NOKIA7390</p><p>制式：WCDMA2100&amp;EGSM900/GSM1800/1900<br> 尺寸：90×47×19mm<br> 重量：115克<br> 功能：支援2GBmicroSD、藍芽立體聲、短片、視像會議、MIDI、MP3、AAC及eAAC<br> 備用時間：220小時<br> 通話時間：2.5小時（WCDMA）<br> 螢幕：2.2吋QVGA內螢幕；262K色外螢幕<br> 電池：BP-5M<br> 售價：$3,398（附BP-5M電池、充電器、免提耳筒、L'Amour手機鏈及256MBmicroSD）<br> 查詢：NOKIA（21543811）</p><p>明日送機</p><p>總值$14,344！<br> 4部BlackBerryPearl連月費送畀你</p></body></html>