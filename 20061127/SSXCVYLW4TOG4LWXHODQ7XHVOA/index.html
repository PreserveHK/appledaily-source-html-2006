<html><header><meta charset="utf-8"><title>喜上眉梢</title></header><body><h1>喜上眉梢</h1><p>已奪得今屆巴甲冠軍嘅聖保羅，喺周日嘅聯賽贏高士路2:0後，球員李安度利沙開心到攞埋個獎盃爬上龍門頂，小心跌爛個盃啊！另該隊門將羅渣里奧今季射入職業生涯第66球，成為入球最多嘅門將，仲被列入《健力士世界紀錄大全》㖭！法新社</p></body></html>