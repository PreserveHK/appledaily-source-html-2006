<html><header><meta charset="utf-8"><title>行腦場：630萬像素DC插水跌價<br>聖誕送禮諗得過</title></header><body><h1>行腦場：630萬像素DC插水跌價<br>聖誕送禮諗得過</h1><p>有無試過，阿媽星期日跟朋友去一日團時，會問你借DC機。聖誕節雖然還有一個月先到，有時間要揀定禮物。老實說，阿媽的要求好簡單，通常都係睇像素，高像素就已經OK。是否名牌不重要，如SPEEDCS820，有630萬像素，最大可谷到800萬像素，可拍短片，又有視頻輸出功能，檔案放大在電視畫面回播都得，用的都是最普及的SD/MMC記憶卡。部機都幾型仔，外形跟CASIO、NIKON分別唔係好大，最重要係平。<br>如果真係想買部牌子出名嘅，PENTAXOptioA20和S7都減價。兩部都有現時DC界好流行的人面對焦和測光技術，前者有1,000萬像素、3種防震功能，又有自動追蹤連續對焦系統。後者都有700萬像素，又有減低影像模糊功能，將感光度提升至ISO800或ISO1600，就算影夜景或運動，影像都可以清晰。兩部機減幅都有$300至$400。諗諗吓，都係買畀自己先。<br>記者：馬靜兒</p><p>領先視聽中心（25721822）</p></body></html>