<html><header><meta charset="utf-8"><title>求驗客手記：吉祥兄弟獲PSV厚待</title></header><body><h1>求驗客手記：吉祥兄弟獲PSV厚待</h1><p>中國「Twins」孫吉同孫祥，去荷甲燕豪芬（PSV）試腳又有新進展；教練朗奴高文話之前忙住準備歐冠盃同聯賽大戰，未有認真睇呢對兄弟練習，所以特別喺今個禮拜安排友賽，畀佢哋表現自己；朗奴高文以前同佢哥哥艾雲高文一齊為荷蘭打天下，睇嚟佢對兄弟班都幾有好感，吉祥兄弟要珍惜嘞！</p></body></html>