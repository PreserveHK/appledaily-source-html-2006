<html><header><meta charset="utf-8"><title>新翠邨樓宇水管放水擾民</title></header><body><h1>新翠邨樓宇水管放水擾民</h1><p>有沙田新翠邨居民投訴，居住大廈改裝供水系統後，每逢天台洗水缸，走廊便變成澤國，浪費大量食水外，更令居民出入倍添不便。<br> 居住該邨新芳樓的胡先生投訴，自年前房屋署在15樓走廊加裝一條水管後，每季清洗水缸時，便會在走廊排出大量食水，嚴重影響居民生活，「喺走廊天花加裝咗條水管後，每次洗水缸，就要拆開我哋門口嗰水錶，用幾個鐘頭，將啲水放晒落地下，深到可以浸過晒腳趾。」&#13;</p><p>有浪費食水之嫌</p><p>胡先生指出，即使負責職員有清掃，但積水仍對居民構成莫大困擾。他表示，最初清洗水箱在下午學生放學的繁忙時間進行，經居民多次投訴才改在早上9時後開始，「就算用掃帚點掃都好，起碼都要等成個幾鐘頭先行得！雖然房署話排水口喺我哋個水錶前，唔會入住戶數，但每次見佢哋嘥咁多水就好肉赤！」<br> 水務署回覆，去年10月收到房屋署申請在新翠邨進行食水水壓分段改善工程，至今仍未收到竣工通知，建議本報向房屋署查詢工程詳情。<br> 房屋署表示，新翠邨的新芳樓、新儀樓及新傑樓，已完成水壓改善工程，而新俊樓及新學樓則在11月中開始進行。此工程會重新鋪15樓至天台一段食水管，食水會先由加壓泵加壓，然後供應16至19樓的高層單位。由於洗水缸後，15樓部份水管內出現空氣阻塞，需要進行排氣，引致食水弄濕走廊，清潔工人過去均會即時清理積水，但屋邨辦事處仍正研究其他改善措施之可行性。檔案編號：1026024&#13;</p></body></html>