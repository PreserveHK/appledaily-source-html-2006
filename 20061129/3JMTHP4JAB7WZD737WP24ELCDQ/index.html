<html><header><meta charset="utf-8"><title>地產連線：示範單位六大掩眼法</title></header><body><h1>地產連線：示範單位六大掩眼法</h1><p>𠵱家發展商賣樓花，隨時乜資料都冇就叫人落叠，有示範單位畀你睇已經叫有良心。不過，睇示範單位都有好多秘訣，唔係好易中計。<br> 網友mr1963喺《香港討論區》指出，曾參觀某示範單位，覺得客廳闊度同售樓書嘅圖則好似有出入，正準備拎把呎出嚟度，即被在場職員阻止，佢質疑示範單位嘅尺寸係咪非實物原大，所以咁緊張。<br> petitsang回應話︰「示範單位個size應該唔會差太遠，但經專人（設計）過後，你去睇咪覺得好似好大好實用好靚lor......」<br> 心水清嘅dbp，就踢爆示範單位六大掩眼法：「1.三房單位改成兩房；2.廚房改成開放式；3.拆磚牆改成破璃牆；4.房/廚/廁無門；5.迷你版家具；6.唔足夠生活用的家具，例如不夠存放衣物或雜物的櫃。」<br> iq21笑言，𠵱家睇示範單位只當娛樂，實行當睇「魔法幻影」；winwin90亦大表贊成︰「𠵱家啲示範單位只不過係畀啲用料業主參考吓，同埋畀agent有個地方sale你......」</p></body></html>