<html><header><meta charset="utf-8"><title>求驗客手記：列基美無人吼要振作</title></header><body><h1>求驗客手記：列基美無人吼要振作</h1><p>自去季歐冠盃畀阿仙奴踢出局後，維拉利爾中場列基美都冇威過，聯賽只係入咗1球12碼，球隊成績又一般，唔通28歲就玩完？列基美母會小保加，𠵱家由前墨西哥國家隊教練拉禾比掌舵，佢話：「我對列基美無興趣，球隊唔需要中場指揮官！」連小保加都唔要，睇嚟列基美要發奮圖強，踢番啲好波畀大家睇喇！</p></body></html>