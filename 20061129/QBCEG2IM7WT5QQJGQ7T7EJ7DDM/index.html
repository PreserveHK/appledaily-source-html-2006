<html><header><meta charset="utf-8"><title>嘩！新Tech：數到又手快送BBPearl畀你囉!</title></header><body><h1>嘩！新Tech：數到又手快送BBPearl畀你囉!</h1><p>唔難答嘅問題：女人最鍾意收咩禮物？<br>「鮮花囉！」行咗啲喎？收珠寶首飾又如何？冇錯，呢個當然係更標準嘅答案。不過，呢點心意一啲都唔平，嗱，女士們可揸住呢段文章畀男朋友睇，叫佢答晒所有問題及遊戲，贏咗咪就有機會獲得由1010送出嘅「頸上明珠」BlackBerryPearl連一個月月費。名額4個，總值$14,344。<br>記者：陳國輝<br>攝影：陳陶鈞<br>ImageGirl：Gen</p><p>好多女人聽到BlackBerry（BB）呢個名就雞飛狗走，以前可能佢生得大隻，又或者PDAPhone呢個名實在太過專業，眼見一堆QWERTY按鍵，腦海便浮現平日返工打字嘅苦日子，跟住更開始頭暈暈。今次Pearl已極力女性化，唔係話一味玩Pink咁姣，呢樣嘢現代女人已經唔受，而係話佢體積夠Slim之餘，操作仲好鬼就手。所謂「Pearl」，其實係Keypad中間嗰粒發光「明珠」，用法似電腦Mouse粒波波，靠手指碌嚟碌去揀指令，郁緊嗰陣仲識得發光，都幾明艷照人。重量僅89.5g輕飄飄，夜晚戴上當頸鏈去Ball，都唔怕受歧視目光啦！</p><p>鏡頭仔碌一碌變焦</p><p>唔係寸BB落後咁遲先加入鏡頭，但到Pearl呢一代先轉型平民化及追加娛樂功能，係可以理解嘅。睇見首部影相BB，最關心嘅問題係質素如何？130萬像素大概都估到啦，值得讚係快門反應相當敏感，一㩒即拍不留殘影，拍得住大牌子影相手機㗎！另一抵死位，係佢嗰粒「明珠」原來唔只當Mouse用，仲可以碌嚟碌去玩變焦，速度好快，完全估佢唔到。拆開機背之後，你仲會發現microSD卡槽，呢次Pearl實行俾你喪影喪聽靚歌都冇問題。</p><p>嬌滴滴玩EDGE最爽</p><p>介紹個外形特色你知，你可能仲會問：「買咗返去唔識用點算呀？」放心好喇，1010已經準備咗幾種服務俾你揀，只要㩒個掣，馬上玩上網及收發Email㖭。Pearl仍然內置2.5G最快嘅EDGE技術，配合1010網絡，手機上網運行速度比一般GPRS快4至5倍㗎！另外更考慮到上網睇報紙花費太貴，而且又撈得慢，故特設一項「簡易資訊閱讀器」，將複雜嘅網頁設計化成純文字新聞，用Pearl咁大個芒嚟睇都特別舒適。</p><p>PROFILE</p><p>制式：GSM四頻<br> 體積：107×50×14mm<br> 重量：89.5g<br> 屏幕：6萬5千色芒<br> 通話時間：210分鐘<br> 備用時間：360小時<br> 主要功能：EDGE、130萬像素相機、多媒體播放器、microSD記憶卡、EmailFax、資訊簡易閱讀器、SureType鍵盤<br> 售價：$3,388（另備PremiumPack包括底座、藍芽耳機及皮套/$4,288）<br> 1010（29881010）</p><p>過兩關<br>問答題：</p><p>1.BlackBerryPearl屬於旗下第幾款具備拍攝鏡頭及閃燈嘅手機？<br> a.第1款<br> b.第2款<br> c.第3款</p><p>2.下列邊一項為1010可提供給BlackBerryPearl嘅最快傳輸服務？<br> a.GPRS<br> b.EDGE<br> c.HSDPA</p><p>3.BlackBerryPearl用家可透過邊一種服務，將電郵及附件以傳真形式發送？<br> a.EmailFax<br> b.PushMail<br> c.Yahoo!Messenger</p><p>遊戲篇：</p><p>根據以上呢幅BB相，大家估唔估到BB顯示器內長到暈嘅珍珠鏈，用咗幾多粒珍珠串連而成呢？<br> <br> 名額4個：<br> 各得BlackBerryPearl手機一部及<br> 一個月月費，價值$3,586。</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭4名參加者各得到BlackBerryPearl一部及一個月月費。<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）<br> 5.得獎者將有專人通知。<br> 6.為公平起見，《蘋果日報》及1010員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲。</p></body></html>