<html><header><meta charset="utf-8"><title>煮好鮮食：為家人創造味蕾感受到的幸福</title></header><body><h1>煮好鮮食：為家人創造味蕾感受到的幸福</h1><p>媽咪為了仔女幸福，真係可以創意無窮，而且一切由味蕾開始，實實在在感受得到；方媽咪就是好例子。全家口味各不同，她就創出一味「嘻哈翡翠」，全家都啱食；以蝦吊出鮮味，老公愛食菇，仔仔愛吃玉子豆腐，囡囡阿恩則專攻西蘭花。現在囡囡長大了，是準家政老師，所謂風水輪流轉，腦筋輪流動，在媽咪處學了不少秘技的她，終於研製出大廚水準的銀鱈魚，讓她第一個煮食考試就1takepass。咁好成績孝敬媽媽，方太安慰，自然大晒幸福啦！<br>記者：劉昱蘭<br>攝影：陳陶鈞<br>示範：大圍讀者阿恩及方太<br>鳴謝︰香港專業教育學院場地提供</p><p>媽媽的心思：嘻哈翡翠</p><p>價錢︰$28/5人<br> 需時︰20分鐘<br> 材料：鮮蝦10隻、西蘭花2個、金菇1包、冬菇2隻、蛋白1隻、玉子豆腐1條、鹽/水/薑/蒜茸/糖/生粉各適量<br> 調味︰雞粉/鹽/豉油各少許<br> 做法：蝦以冷的鹽水浸，冷藏半小時後去殼留尾。之後以蒜茸及薑起鑊，爆香上碟。西蘭花切好，與金菇一起汆水，用作鋪碟底及伴碟邊。冬菇浸軟（可加少許糖浸）切絲，再起油鑊炒香盛起。玉子豆腐切粒，以浸冬菇的水，加入調味煮3分鐘，冬菇回鑊略兜炒，埋生粉芡及淋上蛋白，略兜上碟即可。</p><p>貼士︰要令蝦爽口，除以鹽水浸，亦可以生粉及鹽抹抹蝦身，然後放入冰格5至10分鐘，再以冷水沖淨。</p><p>玉子豆腐</p><p>售價<br> （a）$2/條　平之選<br> （b）$21.9/840g（6條）<br> （c）$18.9/100g<br> （d）$3.9/3條</p><p>囡囡的「煮」意：日式醬汁焗銀鱈魚</p><p>價錢︰$25/5人<br> 需時︰10分鐘（未計醃魚時間）<br> 材料：銀鱈魚200克<br> 醃料：日式醬油3湯匙、味醂1湯匙、砂糖2湯匙<br> 做法：以拌勻之醃料浸銀鱈魚半個鐘至入味，以細火煎約1分鐘至兩邊微微金黃，作用是鎖緊水份；之後放入以240℃預熱的焗爐，焗8分鐘。<br> 	中段時（即4分鐘）取出，在魚面掃上醃魚時剩下的汁，再焗4分鐘，見魚亁身及轉金黃色即可。<br> 焗魚時焗爐門半掩，魚便不會太亁。</p><p>銀鱈魚</p><p>售價<br> （a）$68/磅<br> （c）$19.5/100g<br> （d）$39/斤　平之選</p><p>蒜茸雞翼</p><p>價錢︰$12/5人<br> 需時︰15分鐘（未計醃雞翼時間）<br> 材料：雞翼10隻、金菇1/4包、蒜頭3粒、薑茸少許<br> 醃料：酒/糖/雞粉/生抽/鹽各少許<br> 做法：雞翼及金菇洗淨，金菇切去尾部，蒜頭切碎。雞翼醃10至20分鐘，然後以蒜茸及薑茸鋪上雞翼面，中火蒸約10分鐘即可。<br> 創作原因：阿恩的哥哥們都出晒身成家立室，每次難得家庭聚會出街食飯，都必食蒜茸蝦；但其實二哥就唔係咁鍾意食蝦，阿恩於是諗咗用雞翼代替鮮蝦。呢味餸，二哥食過，讚不絕口！</p><p>雞翼</p><p>售價<br> （a）$10/磅　平之選<br> （b）$21.9/2磅<br> （c）$19.5/500g<br> （d）$12/磅</p><p>木糠蛋糕</p><p>價錢︰$20/5人<br> 需時︰15分鐘（未計雪藏時間）<br> 材料：瑪莉餅10塊、淡忌廉200毫升、煉奶40毫升、魚膠粉1茶匙、水2茶匙<br> 做法：瑪莉餅切碎。拂起淡忌廉。魚膠粉與熱水拌勻，再與淡忌廉及煉奶混合。底層放餅碎，然後鋪上一層忌廉混合物，如此逐層相間（約5層），各層愈薄愈好（約5mm），最後放入雪櫃待其凝固即可。<br> 創作原因：阿恩中學時期成日俾人話佢整啲嘢難食，但佢冇放棄，有次整木糠蛋糕，終於有人讚。所以佢覺得自己今日學有所成，全靠呢個蛋糕嘅鼓勵。</p><p>煉奶</p><p>售價<br> （a）$7.5/397g　平之選<br> （b）$9.5/397g<br> （c）$8.8/397g<br> （d）$7.9/397g</p><p>蝦亁南瓜湯</p><p>價錢︰$7/5人<br> 需時︰10分鐘<br> 材料：蝦亁8隻、南瓜8両、蒜茸/油/鹽各少許、凍水500毫升<br> 做法：南瓜去皮切粒；蝦亁以凍水浸好後，加入蒜茸、油、鹽、南瓜粒，以中火滾約5分鐘即可。<br> 創作原因：阿恩最難服侍，餸菜要好食更要賣相靚靚。食材要切粒，整得靚靚先會專心食飯，如果唔係就會全程電視撈飯。南瓜大大嚿絕不入口，切細粒的的骰骰，滾吓湯又有色水先會飲。</p><p>南瓜</p><p>售價<br> （a）$3/斤　平之選<br> （b）$4/0.402kg<br> （c）$0.9/100g<br> （d）$5.5/斤</p><p>超市/街市資料</p><p>a.藍田街市<br> 藍田啓田道萬有街市</p><p>b.惠康（藍田）<br> 藍田啓田邨啓田商場<br> 1樓104號<br> 23479635</p><p>c.吉之島（觀塘）<br> 觀塘apm商場<br> LG1、2、3及5號舖<br> 31489228</p><p>d.百佳（荃灣）<br> 荃灣惠荃路22至26號<br> 綠楊新邨市場<br> 24024369</p></body></html>