<html><header><meta charset="utf-8"><title>舊年情侶檔飄移籌款<br>錢嘉樂甩李珊珊靚女任飛</title></header><body><h1>舊年情侶檔飄移籌款<br>錢嘉樂甩李珊珊靚女任飛</h1><p>去年錢嘉樂跟李珊珊情侶檔在《歡樂滿東華》表演飛車籌款，今年二人傳出分手，惟雙方一直不承認。昨日綵排《東華》時監製錢國偉竟將「空中飛人」項目名改為「嘉樂飛人」，踢爆嘉樂跟珊珊分手，錢嘉樂卻反而多謝監製「畀咁多靚女我飛」。</p><p>錢嘉樂、黃德斌、胡定欣、鄭希怡及AmandaS.將會在本月9日的《歡樂滿東華2006》表演「空中飛人」，而該項目還被視為《東華》最危險、難度最高環節。昨日一班負責表演的藝人在將軍澳電視廣播城首次集體綵排，錢嘉樂、黃德斌負責拉住胡定欣、鄭希怡、Amanda在空中做出多個動作。</p><p>不怕觸景傷情</p><p>錢嘉樂每年都會為《東華》籌款，負責高難度表演項目，去年他跟李珊珊情侶檔表演飛車飄移，如今在同一個地方，卻人面全非，問嘉樂會否觸景傷情，他笑說：「唓！可能出年再合作，點知乜嘢事，好難講，不過都係多謝監製畀咁多靚女我飛，乜嘢觸景傷情，點可以公家講私人嘢，講私人嘢返屋企煲粥啦！」<br> 監製錢國偉被問到該項目名稱，他竟將「空中飛人」改做「嘉樂飛人」，當他聽到錢嘉樂在同一個地方為同一個節目表演會觸景傷情時，錢監製衝口而出說：「佢有女朋友我幫佢，佢冇女朋友我都幫佢，算係咁啦！」錢嘉樂聞言色變，即刻阻止監製說：「夠啦！仲要咁踢爆。」</p><p>Amanda光榮任務</p><p>Amanda第一次參與慈善表演已要應付高難度動作，所以覺得十分光榮。胡定欣在第一次練習期間已弄到兩條瘀痕，她說：「因為吊威吔吊得多。太高我會驚，同埋正式表演時只係有個網，但會比練習時高好多。」<br> 採訪、攝影：楊潔雯</p></body></html>