<html><header><meta charset="utf-8"><title>新Game殺到：Wii版Sims玩可愛</title></header><body><h1>新Game殺到：Wii版Sims玩可愛</h1><p>EA嘅《模擬市民》（TheSims）好多人都玩過，遊戲玩法其實相當唔錯，不過對一向受日式遊戲風格影響，始終對於遊戲內「鬼佬」人設唔多喜歡，所以今次EA公布Wii版《模擬市民》就特別有印象，遊戲內人設都用上Lego式身形，再配上Q版日式風格造型，淨係睇外表已經啱晒亞洲機迷口味。</p><p>手指指控制</p><p>Wii版內《模擬市民》係直接受Wii個體感手掣控制，玩家可以用指標操控角色，選擇物件到建設城巿，另外當然唔少得大量道具，將建築物、噴泉、路燈、樹木、長椅等自由配搭，自設城巿，精髓更係設計一個靚靚屋企，你諗到道具遊戲都有提供，好似家具、浴缸、廚具、魚缸、花瓶、各式擺飾等。若嫌之前《模擬市民》畫面太西化，今次Wii版就可以有唔同風味。<br> 記者：許福合</p><p>推出日期：預定2007年<br> 主機：NDS<br> 網址： http://boku-sim.jp/ </p></body></html>