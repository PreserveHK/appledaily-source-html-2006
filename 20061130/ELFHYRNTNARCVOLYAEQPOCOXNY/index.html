<html><header><meta charset="utf-8"><title>投資通勝：追波好過追馬 - 蘋果波神</title></header><body><h1>投資通勝：追波好過追馬 - 蘋果波神</h1><p>今屆英超冠軍之爭看來已是曼聯單挑車路士，至於在另一邊廂，阿仙奴及利記嘅球迷，對球隊爭聯賽錦標可能已死心；不過在賭波嘅世界，莊家必然為頹勢球隊調節每場賠率，阿仙奴及利記躉咪咁快「跳船」。</p><p>修咸頓處升軌勿錯過</p><p>球迷緊記賭波係逐場計，強如季初個人不太看好、但喺英冠一馬當先嘅卡廸夫城，最近氣勢回落，計亞洲盤11月5場比賽，只錄得4成贏盤率，連榜首席位也失去，引證喺賭波盤路嘅世界，花無百日紅；反而修咸頓一眾主力傷癒後，在11月6戰5贏盤，筆者一早看好該隊起碼躋身前6名，近期走勢轉強，波友更要緊捉升浪。<br> 至於英超，目前阿仙奴及利記成為名牌毒藥，阿仙奴在聯賽贏盤率（計亞洲盤）得3成半，而利記更劣到得2成半；事實上兩隊各有問題，短期內未必能急速反彈，不過扳回5成以上贏盤率合理，波友不宜太早判兩隊死刑。</p><p>賽期愈密愈利車仔</p><p>計長線搵食，始終車仔最筍，目前贏盤率有5成半，不及曼聯的6成6；個人估計車仔今屆不但可三連霸，而且贏盤率會有7成以上，賽事愈頻密，對藍戰士愈着數。<br> 其實賭波輸咗，激氣極都唔及賭馬。禮拜三晚尾場隻1.9倍W衝鋒槍喺超慢步速下跑梗頸四，連續兩次熱倒，你就明白跑馬風險之高。追波始終好過追馬。<br> 文：蘋果波神</p></body></html>