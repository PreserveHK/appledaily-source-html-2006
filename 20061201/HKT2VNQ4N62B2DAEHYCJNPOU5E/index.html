<html><header><meta charset="utf-8"><title>Levi's搞Cafe咖啡曲奇溝老牛</title></header><body><h1>Levi's搞Cafe咖啡曲奇溝老牛</h1><p>波鞋界龍頭大哥唔使講都知係「大關刀」Nike，年中搞勁多Event同Crossover。另一邊廂，手執牛仔褲龍頭棍嘅Levi's所搞嘅Gimmick每次亦帶來驚喜，正如上一次將「神豬俠侶」扮自拍放上youtube，引來一時佳話，都係香港Levi's宣傳部嘅代表作。今次香港Levi's又搞新意思，竟然為咗一批日本版牛仔褲，特別開設一間短期租約優閒Cafe，果然有心思創意！<br>記者：羅灝汶<br>攝影：林栢鈞<br>Model：Quinn@StarzPeoples、Chrissie@PureModels</p><p>（左）歐洲版LVCTee恤$399、歐洲版Collectable（bakerB）$3,399（1月初推出）<br> <br> （右）501T恤　$199、Levi'sJpRed牛仔褲$2,999</p><p>Cafe限月供應力谷日本老牛</p><p>位於銅鑼灣嘅3層高Levi's專門店，當中有限定版LVC（Levi'sVintageCollection）售賣，所以一直係世界各地Levi'sFans朝聖地。今次香港Levi's首次引入一批日本版牛仔褲，主打AType、RED同Heritage，3個系列都於上年喺日本推出，即時大受好評。香港Levi's為咗力谷呢批新到牛仔褲，今次耗資數十萬，喺銅鑼灣羅素街專門店旁，租用了一個小舖位，開設Cafe兼日本牛仔褲展覽室，這間名為Levi'sStylingConcept嘅Cafe構思來自日本；喺日本，形象設計師屬於潮流界明星，經常會出現於各大小日本潮流雜誌，今次主角就係以日本Levi's總部嘅Stylist，店中牆上嘅肖像人物都喺日本實地取景，所有拍攝嘅Model形象，都係由日本Levi'sStylist宇佐美陽平同菅沼志乃擔綱負責，絕對有型有款。店內陳設裝修都用上Levi's牛仔褲Concept，就連木座椅都係做成Levi's牛仔褲鈕扣。大家可免費參觀，不過購買食物就要另付費用。當中主要食物就有曲奇、咖啡同朱古力，全部由Levi's搵專人製成，就連曲奇都做成牛仔褲形狀。平時行行吓銅鑼灣覺得攰，入內小休一會，一邊欣賞日本老牛、一邊歎咖啡、曲奇，感覺的確非常悠閒。不過Cafe只會營業一個月，想去休閒下就要快。</p><p>Levi'sStylingConcept<br> 地址：銅鑼灣羅素街26號A地下Levi's專門店側<br> 開放日期：即日起至12月31日<br> 開放時間：每日11am至11pm<br> 電話：25751125</p><p>3個主打新系列<br>Red玩日本PunkRock</p><p>AType、Heritage、Red3個系列都係日本PremiumLevi's款式，其中Red5至6年前於日本同歐洲同期推出，將經典款式加入全新演繹創作而成，1999年開始發售時，歐洲同日本都大受歡迎。今次香港推出嘅Red系列就完全使用日本素材，再採用洗水同油迹等等Details，加上立體剪裁同貼身黑色Cutting，完全Fit晒PunkRock味道。</p><p>AType不對稱</p><p>AType就大玩「不對稱」感覺，例如前、後袋長度都不一，又或者加入褲帶等等Details位，至於Heritage就完全係LVC嘅平民版，兩者不同之處就係LVC屬於收藏系列，每款都有限量出廠編號。</p><p>Heritage不完美</p><p>Heritage的特點是只會復刻舊版牛仔褲嘅Cutting位或者洗水位，是一種「不完美」復古版本。</p><p>Levi's專門店銅鑼灣羅素街26號地下（25751125）</p></body></html>