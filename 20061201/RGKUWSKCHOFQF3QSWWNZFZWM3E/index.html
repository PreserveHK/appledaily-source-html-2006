<html><header><meta charset="utf-8"><title>銅鑼灣Cafe廁所門做餐枱</title></header><body><h1>銅鑼灣Cafe廁所門做餐枱</h1><p>老死話銅鑼灣有間好過癮、雜架攤式Cafe；上到去、冇嘢吖！陳設係雜亂啲，係張張櫈唔同樣，又珠簾、又皮櫈，將60、70、80、90年代特色擺埋一齊！清一色全場後生仔女，個個Hea住坐，有點點糜爛加發酵感覺吧！<br>望住一張枱突然呆咗！好唐突叫坐緊枱嘅後生仔女執開啲嘢，嚇然發現係一道女廁門，有自動門鉸同門鎖窿，門邊仲磨到斑斑駁駁，我向天發誓，佢?對係一道用過嘅廁所門；再望隔籬枱，竟然仲有一道男廁門！認真搞嘢！<br>俾記者即場踢爆，幾個後生仔馬上笑彎了腰，訪問「用後感」？一個笑字囉！食物、飲品出品如何？喺道「用過」嘅廁所門開餐都冇問題咯！求其有個地方Hea吓傾偈，冇乜所謂啦！<br>記者：朱崇德</p><p>PancakeColours（28363355）<br> 地址：銅鑼灣駱克道491-499號京都廣場6樓</p><p>蒲精：想搵新食店新刺激，搵我蒲精教路！</p></body></html>