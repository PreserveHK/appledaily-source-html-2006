<html><header><meta charset="utf-8"><title>梅媽呼吸困難急送院</title></header><body><h1>梅媽呼吸困難急送院</h1><p>梅媽覃美金前晚11點喺屋企突然覺得呼吸困難，佢個仔梅啓明即時送佢去銅鑼灣聖保祿醫院。噚日梅啓明叫晒記者去醫院，佢話梅媽前晚抽過血同驗尿，經醫生診治之後呼吸已經回復正常。雖然血壓較低，不過精神唔錯，佢仲話醫生建議梅媽留院兩日休養，暫時唔好為官司心煩。</p></body></html>