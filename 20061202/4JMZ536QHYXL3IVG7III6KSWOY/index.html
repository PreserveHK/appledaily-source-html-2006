<html><header><meta charset="utf-8"><title>舊愛趙金卿力撐口密低調<br>侯維德談爆料Blog「唔係我寫」</title></header><body><h1>舊愛趙金卿力撐口密低調<br>侯維德談爆料Blog「唔係我寫」</h1><p>名媛趙金卿舊愛侯維德，昨日被周刊指他在網誌內大爆自己的緋聞，牽涉男藝人包括林保怡、陳鍵鋒、李浩林和陳寶轅等。昨日侯維德發聲明否認是其網誌，力指有關內容並非屬實，並向受牽連的男藝人講「對唔住」，還揚言會保留追究權利。</p><p>據昨日出版的《忽然1周》報道，指現年37歲的侯維德月前在新浪blog內( http://blog.sina.com.cn/m/hauwalter )，大爆他與圈中男藝人關係，牽涉男藝人包括林保怡、陳鍵鋒、李浩林以及剛於今年6月結婚的陳寶轅等，消息震驚娛樂圈。這個聲稱是侯維德的網誌上，貼上多張侯維德的自拍照片，但侯維德昨日發出書面聲明，力斥報道內容並非事實，認為是有人惡意中傷，他將循法律途徑追究名譽損失和心靈傷害。</p><p>自稱沒有穿乳環</p><p>昨日侯維德接受商台查小欣電話訪問時說：「我嚴正聲明，我冇喺大陸有任何網址，我唔識打中文，內容唔係我寫。呢本雜誌走埋嚟問我，我好愕然，我冇咁嘅網站，我冇時間應酬佢哋，當時請保安邀請佢哋走。」對於blog上有很多侯維德的私人相片，他則回應說：「可能喺第二度轉載落嚟、盜用落嚟。」他透露很久前曾有私人網站，但只有一些普通相片，沒有內容，同時澄清自己沒有穿乳環，雜誌所刊登穿乳環的男士並非自己。</p><p>斥報道侮辱同志</p><p>侯維德透露和陳鍵鋒在一年前行騷時曾合作過，但只有工作上接觸，和林保怡則在十多年前見過面，但不相熟，至於李浩林則因為找對方做司儀而相識，但未去到講心事的相熟程度，陳寶轅則很熟面口，或許曾合作過。<br> 侯維德表示自己沒有結婚，未有太太及女友，連報道中的姐姐也沒有，他說：「呢件事影響被描述嘅所有藝人，最重要係影響我，我要同被影響嘅藝人講對唔住。」他又稱不滿報道中的用詞侮辱同志。侯維德昨日下午4時許與女伴離開中環製作公司時，一見記者拍照便黑面，但仍禮貌表示不欲多作回應，然後乘的士離開。</p><p>李浩林指內容假</p><p>舊愛趙金卿就表示不相信該blog內容是侯維德所寫，她在電話中說：「講我嗰part，一睇就知唔係佢寫，風格唔似佢style，好多嘢都寫錯，話我大佢4歲係唔啱，我同佢一齊時唔係做上巿公司，係喺銀行做嘢。佢份人好口密兼低調，好尊重朋友私隱，唔會公開私人事。」<br> 陳寶轅昨專程就事件返亞視傾談，他在電話中說：「我都唔識佢，可能以前見過，成件事得啖笑，我有啲唔開心，因為影響到我屋企人、我老婆，我會同公司傾保留追究權利。」李浩林在電話中笑道：「佢開製作公司，有搵過我做function，但同佢唔熟，呢件事係笑話一則，因為冇嘢係真嘅！」<br> 採訪：林妙萍、楊潔雯<br> 攝影：葉君海、娛樂突發組、何永寧</p></body></html>