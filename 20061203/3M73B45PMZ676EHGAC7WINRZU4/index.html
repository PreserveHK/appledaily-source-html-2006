<html><header><meta charset="utf-8"><title>佐治古尼加冕似小丑</title></header><body><h1>佐治古尼加冕似小丑</h1><p>最近再度獲美國《People》雜誌選為「世上最性感男人」（TheSexiestMenAlive）嘅佐治古尼（GeorgeClooney），為宣傳新片《TheGoodGerman》，近日頻頻上電視台節目接受訪問。前日佢上節目時，主持人就好似整蠱佢咁，畀咗個皇冠同彩帶賀佢得到最性感男人嘅美譽，佐治仲要好無奈咁戴晒上身扮小丑。為咗部新片收得，犧牲少少都冇計啦！<br> 美聯社</p></body></html>