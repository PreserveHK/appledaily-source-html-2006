<html><header><meta charset="utf-8"><title>新城改作風分少啲豬肉<br>基仔播放率勁先拔頭籌</title></header><body><h1>新城改作風分少啲豬肉<br>基仔播放率勁先拔頭籌</h1><p>去年新城頒獎禮共頒發超過130個獎項而被指「分豬肉」，昨日「新城勁爆頒獎禮2006」記者會上，節目總監蔡展輝表示今年的獎項會減少，但不肯透露實際數目。另外，古巨基憑歌曲《愛得太遲》先拔頭籌，奪得勁爆播放指數大獎。</p><p>新城娛樂台主辦的「新城勁爆頒獎禮2006」將於本月26日在會展舉行，古巨基、容祖兒、何韻詩、Twins及一眾樂壇新人，昨日到葵芳出席記者會。基仔以歌曲《愛得太遲》奪勁爆播放指數大獎，先拔頭籌；走勢同樣凌厲的容祖兒甫出場便露出內褲邊；緋聞男女關楚耀及衞詩則不時「咬耳仔」密密斟。</p><p>千嬅榜上無名</p><p>大會公布了新城全球勁爆歌手及新城全球勁爆舞台大獎候選名單，包括古巨基、李克勤、何韻詩、陳奕迅、陳慧琳、容祖兒、側田、劉德華、衞蘭及Twins，楊千嬅則榜上無名。新城娛樂台音樂總監及節目策略師顏聯武解釋，千嬅今年於唱歌事業投入程度降溫，比較少歌派台。<br> 節目總監蔡展輝則強調今年頒獎禮宗旨同樣是鼓勵性質，獎項數目會較去年輕微減少，因今年新人較少，他又不認同頒獎禮有「分豬肉」成份，且會頒發21首歌曲獎項。<br> 對於千嬅未能進入兩個大獎的十大候選名單，問何韻詩可增加奪獎信心？她說：「千嬅今年成日唔喺香港，十大有咁多前輩，男嘅我睇好劉德華，女嘅就睇好衞蘭，都睇好自己。」<br> 另外，鍾欣桐近日與台灣富家子顧定明傳緋聞，有指二人同度生日，她曾自言今年生日在香港度過，但她昨日謂經朋友提醒，承認確於台灣過生日，不過她謂毋懼被指講大話。</p><p>容祖兒撐細佬</p><p>蔡卓妍（阿Sa）則表示稍後夥拍公認為好戲好笑之人拍喜劇，問她是否指緋聞男友鄭中基？阿Sa靜了片刻說：「唔係。」但她謂不介意與鄭中基合作，她說：「若果拍就真係麻煩，好多狗仔隊跟。」<br> 此外，有雜誌指容祖兒的弟弟藉着其特別身份，於blog上結識姊姊的fans，祖兒表示其弟因報道感不快，她說：「我信我細佬，佢家姐唔係咁隨便嘅人，所以佢都唔係。」<br> 採訪：李珮洳、馬建華<br> 攝影：葉君海</p></body></html>