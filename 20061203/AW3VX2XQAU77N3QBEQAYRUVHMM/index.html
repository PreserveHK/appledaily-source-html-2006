<html><header><meta charset="utf-8"><title>釘鳥騙老外事敗</title></header><body><h1>釘鳥騙老外事敗</h1><p>早年出現過喺有錢佬淫亂相簿嘅混血女模「釘鳥」，自從俾人揭發咗佢天使面孔背後，其實係迷幻之女，已經冇乜工開。近年釘鳥都係邊度有「飯」開，邊度有酒飲就去邊，之前有次佢掹車邊去咗個私人會所派對，喺場內大呼小叫已經夠乞人憎。轉頭釘鳥仲high到求其拉住身邊嘅老外，勁吹牛話：「我係名模Gisele（GiseleBundchen）死黨，我哋成日一齊行騷，歐洲最紅Gisele，香港最紅就係我！」其實老外點知香港女模嘅行情係點，不過世界就係咁細，佢一手推開佢話：「我就係Gisele其中一個經紀人，我從來冇見過佢同你一齊喎！」之後仲即時轟佢走，釘鳥拿拿臨執包袱！<br> Textby關仁</p></body></html>