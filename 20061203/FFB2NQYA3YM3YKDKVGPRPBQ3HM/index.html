<html><header><meta charset="utf-8"><title>IVY以歌會友補數</title></header><body><h1>IVY以歌會友補數</h1><p>韓國性感女歌手IVY早前取代同樣行性感嘅李孝利，成為當地購物網站GMarket嘅代言人。前晚佢就以嘉賓身份出席廣告商喺首爾一間disco舉行嘅派對，不過IVY當晚嘅衣着就密實咗啲，相信會令唔少男fans失望。IVY惟有以歌會知音，總算贏得觀眾熱烈歡呼聲。IVY人靚歌甜就係人都知，但估唔到連神話JunJin都俾佢迷倒，佢喺電視節目話最希望同IVY一齊跳舞喎。</p></body></html>