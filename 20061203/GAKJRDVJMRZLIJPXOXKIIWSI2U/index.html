<html><header><meta charset="utf-8"><title>夜店水着騷　被迫埋身冧客<br>Rosemary黑面走人　貝安琪強顏歡笑</title></header><body><h1>夜店水着騷　被迫埋身冧客<br>Rosemary黑面走人　貝安琪強顏歡笑</h1><p>名模Rosemary、貝安琪和曾為ArmaniPrive行騷的名模姚書軼（Mikki），前晚在尖沙嘴為夜店WhyClub開幕禮穿泳衣行騷，由於場內擠滿賓客，一眾女模被迫近距離向觀眾示範泳裝，春色滿場。<br> 貝安琪表現雀躍，但Rosemary和Mikki則一臉不悅，Mikki事後投訴貨不對辦，Rosemary更拒做訪問，火速離場以示不滿。Mikki說：「我覺得俾人呃，我唔介意着泳衣，但事前又話係做泳衣品牌同皮草騷，但原來皮草得兩件，又係夜場開幕，冇天橋要喺啲客人身邊行，好cheap，Rosemary都好嬲走咗。」<br> 貝安琪事後直認在台上純粹扮開心，她說：「我都唔知喺呢種環境做騷，人多又雜都有啲唔舒服。不過接job時自己疏忽，惟有扮開心完成工作啦。」其母劉香萍在台下看騷，卻大呼沒問題，她說：「OK，保安好好囉。」</p><p>張文慈受歡迎</p><p>此外，張文慈、洪天明和女伴、胡定欣以及袁彩雲等均有捧場，張文慈更成為夜店男士目標之一，不停有人上前要求合照，她說：「我好少嚟呢啲地方，今日都特登唔着性感，費事俾人揩油。」<br> 採訪：顏英儀　攝影：葉君海</p></body></html>