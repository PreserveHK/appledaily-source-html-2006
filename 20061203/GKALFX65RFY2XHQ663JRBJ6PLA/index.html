<html><header><meta charset="utf-8"><title>木村新戲開畫日高收</title></header><body><h1>木村新戲開畫日高收</h1><p>日本萬人迷木村拓哉主演嘅古裝片《武士的一分》，前日喺日本正式上映，開畫首日入場人次已經超過16萬人，比起導演山田洋次上兩套作品《黃昏清兵衞》同《隱劍鬼爪》多出幾倍，難怪電影公司敢誇口佢哋嘅目標係400萬入場人次同票房超過50億日圓（約3.3億港元）。而木村亦唔敢偷懶，除咗到戲院同觀眾見面，又現身多個直播電視節目，落足力谷戲。</p></body></html>