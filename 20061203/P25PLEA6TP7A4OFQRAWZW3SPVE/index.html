<html><header><meta charset="utf-8"><title>信不信由你：OL慘被尿槍襲擊</title></header><body><h1>信不信由你：OL慘被尿槍襲擊</h1><p>「好核突呀……啲人黐線變態㗎！」灣仔一名辦公室女郎（OL）近日在灣仔鬧市懷疑遭「尿槍怪客」襲擊。<br> 網友Cleopatra在beautyexchange.com的「吹水廣場」上稱，上周五中午「行緊返公司途中，喺太原街個十字路口位，突然覺得自己個patpat暖暖哋、濕濕哋……我返公司廁所除咗條褲聞下，有陣『尿壓味』，真係差啲喊出嚟。朋友話個兇手好可能係入啲尿入細水槍射人……」<br> 「嘩，𠵱家香港真係咩人都有！」「真係想打嗰啲衰人！」在網友的譴責聲中，babelion回應說：「我都有呢種經驗啊！有次行mk（旺角）時，條褲後面無啦啦濕咗……同行嘅friend隻小腿都feel到有啲水滴出來（她着短裙），研究咗好耐……先知應該係俾人玩，好尷尬啊！」</p></body></html>