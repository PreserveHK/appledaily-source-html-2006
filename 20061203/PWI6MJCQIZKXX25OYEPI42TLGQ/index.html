<html><header><meta charset="utf-8"><title>強吻事件+緋聞連環迫供<br>Ella遭好姨痛擊死穴投降！</title></header><body><h1>強吻事件+緋聞連環迫供<br>Ella遭好姨痛擊死穴投降！</h1><p>官恩娜（Ella）前晚應薛家燕（好姨）邀請，出席好姨細女學校一個慈善籌款活動，沒料到好姨竟不識趣地追問Ella會否探望因非禮她被判監的男歌迷，又當眾追問她有否喜歡過吳卓羲，令Ella不知如何應對，惟有向好姨求饒！</p><p>薛家燕細女石耀珠就讀的香港國際學校，前晚在校內體育館舉行慈善卡拉OK比賽，為泰國貧苦孤兒籌款，好姨邀請官恩娜和側田義務演出，其後更在後台親自答謝Ella共襄善舉。</p><p>「會唔會探監呀？」</p><p>然而好姨答謝過後，忽然問Ella說：「你會唔會探監呀？（指早前因強吻她而被判監兩個月的男歌迷）」由於當時不少記者在場，頓時令Ella一臉尷尬不知如何應對，但好姨未有理會，繼續拿強吻事件作話題，指該男歌迷戴起黑超的打扮，令她想起之前被狗仔隊偷拍的前男友，認為二人打扮造型十分相似。<br> 好姨說：「我都試過表演嘅時候有fans衝上台，保安捉住佢打甩佢兩隻門牙，點知第二日佢又再衝上台，有時啲fans真係太熱情，不過好在佢冇咀我！」<br> 好姨又指當時拍拖經常被狗仔隊跟蹤偷拍，Ella即有感而發說：「被狗仔隊跟住好唔自在，我都明白嘅！」好姨追問Ella為何被狗仔隊跟蹤，Ella尷尬又無奈說：「我都冇辦法！不如我哋講番探監！」</p><p>「吳卓羲幾好吖！」</p><p>不過好姨仍不肯放過Ella說：「其實吳卓羲幾好吖！有啲戇直，你唔覺咩？」Ella沒料到好姨有此一着，惟有捉住好姨語無倫次說：「好吖！」好姨見狀遂打蛇隨棍上追問：「你有冇啲鍾意佢？」<br> Ella聞言無奈地說：「我嚟唱歌，唱歌前我比較緊張。」但好姨未有理會，續問Ella唱甚麼歌給吳卓羲聽，Ella終忍不住捉着好姨求饒，並狂打眼色說：「好姨你見唔見到我嘅眼神！」此時好姨始肯放她一馬。<br> 早前Ella被拍下到吳卓羲將軍澳寓所的照片，記者問Ella會否再探望吳卓羲，但Ella答非所問說自己經常到將軍澳區工作，在旁的好姨見狀遂說：「佢平時做嘢先至入將軍澳！」<br> 採訪：王連連　攝影：葉君海</p></body></html>