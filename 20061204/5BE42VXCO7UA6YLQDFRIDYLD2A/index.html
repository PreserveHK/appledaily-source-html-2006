<html><header><meta charset="utf-8"><title>有新嘢：PSP收音機遙控</title></header><body><h1>有新嘢：PSP收音機遙控</h1><p>PSP跟機那個遙控掣，功能真係少，相信好多人只係當佢係個音量控制器，可有可無，最近Game場就發現一個專為PSP而設嘅遙控掣，雖然仍然係線控，不過上面已經設有LCD，可以顯示操作，基本功能分為PSP同Radio模式。PSP模式係用來打機之用，據講比起原裝Remote加耳筒，靚聲好多，搭地鐵巴士就唔驚嘈住人喇！另一個Radio模式，就更係替PSP增值，加入收音機功能，具備自動追台能力，接收能力都不俗，筆者由深水埗聽到入元朗，音質都好穩定。<br>電源方面唔使擔心，因為係由PSP取電，而且呢類裝置用電量一般都唔多，唔使怕食晒PSP電。<br>記者、攝影：許福合</p><p>銷售點：I-Gamer<br> 地址：深水埗福仁商場地下G16舖<br> 電話：27253338</p></body></html>