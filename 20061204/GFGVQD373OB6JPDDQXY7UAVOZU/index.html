<html><header><meta charset="utf-8"><title>搶錢新機：610萬像素NikonD40<br>四千蚊直逼細DC</title></header><body><h1>搶錢新機：610萬像素NikonD40<br>四千蚊直逼細DC</h1><p>NikonD80雖然獲得評價都唔錯，不過價位同Canon400D仲有些少差距，令到好多「入門級」自然走向Canon嗰邊，眼見如此，Nikon就急急腳再於12月推出一部真正入門級DSLR相機，據知套裝連支DXZoomNikkorED18-55mmF3.5-5.6GII鏡頭，都係賣$4,980，雖然淨機身未有確實價錢，但估計4千頭最大機會。講番D40規格，其實無咩特別，又未見突出，CCD像素只有610萬像素，ISO最高1600，另設特別模式可調高至3200，機背配2.5"芒，取消機頂LCD設計，連拍速度達2.5fps，測光系統與D80相同，不過只有3個對焦點。D40鬥平之餘，仲會係Nikon單鏡DC之中，最輕細一部，並且有黑色同銀色機身。機身規格雖然較400D低，不過D40價錢已直逼一般數碼相機（現時一般卡片形DC，多數於3千至4千價位），有機會吸引入門級用家直接跳級玩單鏡DC！<br>記者：許福合</p><p>Profile</p><p>感光元件：610萬像素	<br> 快門速度：1/4000至30秒<br> ISO：200-1600/3200	<br> 電源：專用鋰電池<br> 記憶卡：SD	<br> 體積/重量：126×64×94mm/475g<br> 網址： http://www.nikon-image.com/jpn/products/camera/slr/digital/d40/index.htm </p></body></html>