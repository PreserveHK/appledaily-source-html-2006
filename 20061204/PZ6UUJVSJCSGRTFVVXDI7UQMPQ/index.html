<html><header><meta charset="utf-8"><title>LisaS.發公主夢</title></header><body><h1>LisaS.發公主夢</h1><p>名模LisaS.噚日化身灰姑娘喺德福廣場出席廸士尼公主幻彩時裝表演，同場展示一系列廸士尼公主春夏服飾。佢話首次作咁樣嘅打扮，感覺似公主，至於夢想中嘅王子當然係男友吳彥祖，佢話渴望自己係睡公主，俾對方一吻喚醒。喺廸士尼眾多卡通中，LisaS.最愛《睡公主》同埋《灰姑娘》，因為覺得佢哋好靚。</p></body></html>