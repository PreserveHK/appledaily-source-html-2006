<html><header><meta charset="utf-8"><title>馮仁昭四圍超：<br>李安列藝術大導No.3雅俗共賞</title></header><body><h1>馮仁昭四圍超：<br>李安列藝術大導No.3雅俗共賞</h1><p>李安今年初憑《斷背山》（BrokebackMountain）獲得奧斯卡最佳導演，喺荷李活已經好知名，但佢喺獨立（Indie）同藝術（Arthouse）影圈同樣德高望重，美國獨立雜誌《Paste》剛剛選出今年最佳藝術電影導演（BestArthouseDirector），李安入選第三位，非常威水。</p><p>雖敗猶榮</p><p>至於最佳藝術電影導演第一位，就係曾經執導過《阿Sir嚟自樂人谷》（SchoolofRock）同《日落巴黎》（BeforeSunset）嘅美國導演李察連卡特(RichardLinklater)，佢今年同奇洛李維斯（KeanuReeves）合作嘅動畫片《AScannerDarkly》創意十足，大獲好評。第二位係《無痛失戀》（EternalSunshineoftheSpotlessMind）嘅法國鬼才導演米高歌治（MichelGondry），李安輸畀呢兩位都算雖敗猶榮啦。<br> 另外，雜誌仲選出今年最有影響力嘅獨立電影演員，《冷血字傳》（Capote）奧斯卡影帝菲臘西摩荷夫曼（PhilipSeymourHoffman）踢走咗上年冠軍嘅標梅利（BillMurray）成為No.1。</p></body></html>