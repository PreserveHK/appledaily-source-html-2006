<html><header><meta charset="utf-8"><title>胡琳覓愛貓俊男</title></header><body><h1>胡琳覓愛貓俊男</h1><p>胡琳噚日喺新城接受訪問時，表示今年要過一個孤獨聖誕，因為佢暫時都未搵到男朋友，至於佢嘅擇偶條件，最緊要係鍾意貓同埋唔可以太醜樣。胡琳又話未入行前一個聖誕節，捱咗一個星期眼瞓織咗一條好長嘅頸巾畀男朋友，但係幾個星期後就分手，所以佢覺得好唔抵，當時仲想攞番條頸巾。</p></body></html>