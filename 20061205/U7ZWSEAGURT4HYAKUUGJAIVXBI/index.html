<html><header><meta charset="utf-8"><title>ClickClick情報科︰側田抄歌網友代解畫</title></header><body><h1>ClickClick情報科︰側田抄歌網友代解畫</h1><p>側田派台新歌《頭條新聞》，近日再被網友踢爆抄襲70年代黑人組合Stylistics的《YouMakeMeFeelBrandNew》，以及趙學而早年灌錄、由周初晨作曲的《尋開心》。事件揭發後，引來網友議論紛紛，除指側田無料充有料、跟雷頌德不愧是兩師徒，以及認為港台應頒發最佳抄歌獎給他外，更有網友在香港討論區上以「側田新歌究竟諗乜？（單選）」為標題進行投票。
</p><p>結果有四成網友認為側田會說：「我玩cut&amp;paste（即指剪貼），唔係抄」，佔36%網友認為他說：「真係冇抄，只係聽得歌多入咗腦。」另外，分別約有5%網友估計側田說：「雷x德都咁，點解我唔抄得」，以及「我咁紅，抄咗都冇人敢話我啦！」網友精警對白，令凌零發笑破肚皮！&#13;</p></body></html>