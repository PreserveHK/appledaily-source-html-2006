<html><header><meta charset="utf-8"><title>好想飛：巴塞半價掃Jaime　Mascaro芭蕾鞋<br>抵到跳舞！！</title></header><body><h1>好想飛：巴塞半價掃Jaime　Mascaro芭蕾鞋<br>抵到跳舞！！</h1><p>換季，10月先去巴黎掃一轉，11月再到巴塞全力出擊！去完巴黎有冇必要再去西班牙？梗係有啦！一，西班牙生活水準較低，同樣優質，西班牙貨平一截；二，西班牙款式更多選擇，唔單只得elegant；三，女人買嘢，有嫌多嘅咩？！<br><br>記者、攝影：廖秀娟<br>鳴謝：新加坡航空、Catalunya旅遊局</p><p>先報告購物情報，大路西班牙名牌Zara、Mango、Camper價錢跟香港幾乎一樣，想平要靠自己記得退稅，才能慳得稅款的13%，要不要辛苦「托貨」，自己定奪。<br> 若然唔想托同價「香港貨」，香港少有的西班牙名牌才是目標。</p><p>當地人推介Desigual</p><p>問當地讀時裝設計的學生Natalia，買西班牙時裝邊度好，她二話不說即推介Desigual：「佢啲衫好有活力，好多details，感覺好熱情，似我哋西班牙人的性格。Desigual喺西班牙開咗廿幾年，好多人都係着佢嘅衫大㗎！」都知Desigual在西班牙很紅，單在巴塞已經有10家分店；店內經常擠滿年輕人，掛滿辣椒、蒜頭的舖面很有西班牙特色，那些叫你「買啦、買啦」的標語很過癮，唔經唔覺便買咗一大堆。</p><p>地址：c/.Bruc49,bajos-08009Barcelona<br> 電話：（34）933043164</p><p>周汶錡至愛JaimeMascar</p><p>今年周汶錡到西班牙拍廣告，之後大撰文章說自己在馬德里如何四圍摷JaimeMascaro芭蕾舞鞋買。JaimeMascaro是西班牙一級名牌老鞋店，88年前即1918年，以手做芭蕾舞鞋起家，現時在紐約、日本也很「殿堂級」。鎮店款式仍是平底小蝴蝶結芭蕾舞鞋款。香港的連卡佛亦有這款JM賣，但價錢要港幣$1,300、$1,400，比巴塞的約港幣$670至$979，平成半，你話係咪要掃，難怪周汶錡都話佢掃咗幾對。</p><p>㗎妹至愛Jocomomola</p><p>周汶錡還說她愛另一西班牙土產Jocomomola，這個鮮艷品牌在日本很受歡迎，原來它本在日本起家，西班牙設計師Sybilla93年與日本朋友在東京成立品牌Sybilla，婆仔retrofunkstyle勁得㗎妹受落，99年才回流西班牙開店，並成立Jocomomola副線，連生活雜貨杯杯碟碟都賣埋。<br> 香港Joyce亦有Jocomomola賣，它的波希米亞混和日本味，跟一般土炮Zara、Mango的西班牙成熟女人風情，截然不同，應該更討香港人歡心。&#13;</p><p>地址：c/.Corsega,307Bajo-08006Barcelona<br> 電話：（34）932170736</p><p>Loewe朝聖</p><p>Loewe是西班牙國寶級品牌，店子在西班牙是景點之一。它在PasseigdeGracia35號的店子最大最齊貨，但98%都可在香港買得到，價錢是香港9折左右，連同退稅，可慳約23%。
</p><p>地址：PasseigdeGracia35-08007Barcelona<br> 電話：（34）932160400&#13;</p><p>出門handbook</p><p>簽證：持BNO須申請神根簽證，需時4-5個工作天，費用港幣$175。特區護照則不需簽證。查詢：25253041（西班牙駐港領事館）<br> 機票：新航來回巴塞隆拿，$5,700；周末行優惠，$4,000（逢星期5至日，須於07年1月14日前出票），查詢：25202233（新加坡航空公司www.singaporeair.com.hk）<br> 套票：新航機票+2晚巴塞隆拿酒店+早餐，$5,580起。查詢：28708788/www.sia-holidays.com（新航優悠假期）<br> 旅遊查詢：www.catalunyaturisme.com<br> 貨幣：1歐羅約兌10.3港元<br> 電壓：220V，兩圓腳<br> 時差：慢香港7小時<br> 長途電話國家號碼：34</p><p>從巴塞隆拿寄信回港，要0.78歐羅，即約8元港幣。</p><p>今日巴塞隆拿</p><p>氣溫6-13℃<br> 濕度79％</p><p>3-5月：氣溫約15-25度，大部份時間陽光普照，適宜作戶外活動。<br> 6-9月：氣溫可至40度，熱得厲害，大家都湧到海灘消暑。<br> 10-11月：氣溫稍降，約24-30度，非常亁燥，是旅遊好時分。<br> 12-2月：最低約降至3、4度，氣候仍然宜人。</p></body></html>