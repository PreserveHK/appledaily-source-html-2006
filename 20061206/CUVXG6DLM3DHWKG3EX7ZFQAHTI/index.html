<html><header><meta charset="utf-8"><title>轆-Book：ImprezaWRX2.5Wagon<br>掃把佬開Turbo　850℃死氣喉燒熟雞</title></header><body><h1>轆-Book：ImprezaWRX2.5Wagon<br>掃把佬開Turbo　850℃死氣喉燒熟雞</h1><p>環顧港產飆車名片，如《霹靂火》、《極速傳說》，均出現外行儍佬話要將車大改特改，死氣喉仲要勁到可以燒嘢食！可能你會笑佢無知，查實你又知唔知「辣車」發起狂上嚟，引擎到死氣喉真係好高溫，就以今日介紹呢架掃把佬（SUBARU）為例，Turbo一開，不但引擎「內爆」可達攝氏二千幾度高溫，就連死氣喉都高達850℃，真係連雞翼都燒得熟！<br>記者：陸伊琳<br>攝影：譚盈傑<br>模特兒：Michelle、YoYo、阿Lo</p><p>條喉㷫到BBQ都得</p><p>近排天氣轉涼，微有秋意，有部旅行車最啱去郊外BBQ，燒烤用品有闊大的尾廂代勞，想快點到目的地霸位？以SUBARUImprezaWRX2.5Wagon速度，啓動Turbo從市區飛到西貢，四輪驅動更連小路彎路都應付裕如，據外國資料顯示，掃把佬谷起爆炸力時，引擎內溫度瞬間提升至2,500℃，一輪衝鋒後，就連死氣喉亦達850℃高溫，比一般400℃溫度嘅燒烤爐仲要勁！</p><p>女人Buy樣　男人Buy餡</p><p>06年「ConsumerReports」發表報告，將ImprezaWRX評為「最富樂趣」車款；兇悍外貌，2,457c.c.DOHCTurbo引擎，排氣量增加，有更順暢的加速感，起步發出的聲音雄宏悅耳，加上5門設計，載貨多，甚麼Party用具都裝得落，邊度有P開隨即飛到！<br> 單看外表，車頭引擎蓋上那大大的進氣口、車尾奇特的尾翼、以及肌肉線條十足的車身，就算不太懂車的女士們都知道ImprezaWRX2.5Wagon絕不好蝦。更迷倒男士們的就是那台水平對向4汽缸、2,457c.c.DOHCTurbo引擎、230匹馬力，以及其左右平衡全時間4輪驅動性能，直線加速令人大呼過癮！在彎道中的油門反應、出彎再加速，同樣出色，比之前的型號有所進步，對比前驅其爆炸力自然更勁。</p><p>車櫳四圍Look</p><p>ImprezaWRX2.5Wagon規格</p><p>引擎：2,457c.c.水平對向4汽缸DOHCTurbo，<br> 配主動活瓣正時系統（AVCS）<br> 馬力：230ps/5,600rpm<br> 扭力：32.6kgm/3,600rpm<br> 傳動：5前速手動，四驅<br> 價錢：$228,000<br> 查詢：25112727（MotorImage）</p></body></html>