<html><header><meta charset="utf-8"><title>Game場掃貨：Wii配件大晒冷</title></header><body><h1>Game場掃貨：Wii配件大晒冷</h1><p>今個星期Wii個勢真係勁到不得了，響Game舖一邊睇人「打」Game，一邊睇人出機，唔使幾個字，數部Wii就俾人掃走，不過記得買機買遊戲同時，Wii仲有好多配件等你揀！<br>記者、攝影：許福合</p><p>手掣連遊戲套裝</p><p>因為《WiiSports》同《Zelda》都出現缺貨情況，筆者就提議各位考慮呢套WiiRemote連《開始之Wii》套裝，既可以有多個體感手掣，又可以有隻好玩遊戲。《開始之Wii》內附好多小遊戲，好似射擊、打乒乓波等。</p><p>Classic手掣</p><p>Wii最大賣點梗係個體感手掣，不過亦有人批評佢唔適合玩RPG或格鬥一類傳統遊戲，所以配件之中又點少得Classic手掣嘅Joystick設計？不過可惜係唔識得震。</p><p>任記SD卡</p><p>Wii可以使用SD卡睇相同聽歌，呢張官方任記版SD卡，有512MB容量，雖然與一般SD卡其實無咩分別，不過就可讓任記Fans集齊一套過吓癮。</p><p>點數卡</p><p>Wii提供一個完善網上服務，其中最特別係可下載以往多代主機經典遊戲VirtualConsole，機迷除咗可以上網用信用卡買點外，Game舖亦返咗點數卡，分別有1,000同3,000兩種。</p><p>銷售點：I-Gamer<br> 地址：深水埗福仁商場地下G16舖<br> 電話：27253338</p></body></html>