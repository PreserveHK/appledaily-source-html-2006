<html><header><meta charset="utf-8"><title>揸貨車做侍應都得<br>司馬燕任囝囝自由行</title></header><body><h1>揸貨車做侍應都得<br>司馬燕任囝囝自由行</h1><p>司馬燕昨日與獲金馬獎最佳男配角的兒子吳澋滔，齊出席聖誕活動。榮升星媽的司馬燕表示不會當兒子是搖錢樹，寧願他周身刀無張利也不會強迫兒子，會任他自由發揮，不會效法名模Rosemary母親Julie的高壓管治方式。</p><p>司馬燕昨日帶同憑電影《父子》榮升金馬獎最佳男配角的9歲兒子吳澋滔（Ian）與黃佩霞及其夫婿的兒子Zanskar，在利園Cova出席聖誕節宣傳活動，即場介紹一個售價高達$33,888的重量級聖誕禮物籃，兩位小朋友更炮製聖誕蛋糕給母親品嚐。<br> 一如以往，司馬燕透露今年會與兩個兒子及夫婿過白色聖誕，她說：「會去加拿大太陽城滑雪，以前我覺得自己滑得好叻，不過囝囝（Ian）已經超越我。」</p><p>拒模仿Rosemary母</p><p>司馬燕表示兒子獲獎後，有不少劇本搵他演出，她表示絕對不會當兒子是搖錢樹。問她會否效法Rosemary母親Julie的高壓管治方式，她說：「唔會，以後等佢自己選擇，將來睇佢自己運氣，衰啲講句可能我聽日死咗，可能佢20歲為情自殺，冇人知，可能佢會跟咗女仔走去做waiter、揸貨車，其實做人好似部電腦咁，我唔介意張張刀冇張利，做人好似電腦咁儲埋啲data等有需要時發揮。」<br> 此外，黃佩霞帶同丈夫與前妻生的10歲兒子Zanskar出席活動，她表示今年聖誕終可以與夫婿補度蜜月，她說：「囝囝會跟番佢媽咪，我囡囡就跟番佢爹哋過聖誕。」<br> 採訪：GeneNg<br> 攝影：ChenWaiOn</p></body></html>