<html><header><meta charset="utf-8"><title>刀仔鋸大樹：大路波膽互串好分頭 - 華度</title></header><body><h1>刀仔鋸大樹：大路波膽互串好分頭 - 華度</h1><p>周末玩波膽過關，揀嚟3場英超及1場法甲「褪色大戰」，所選波膽唔怕大路，最緊要全中分頭夠。<br> 布力般流浪及紐卡素今季表現都未能畀到人太大好感，兩軍亦同時於周中進行過聯賽補賽，主場反勝雷丁3:2嘅紐卡素，睇近況係好過布力般，但作客係呢班波「死穴」，照計難望連捷；不過布力般近況亦唔好，可以試和局波膽。</p><p>博米堡小勝韋根</p><p>米杜士堡今季主場表現唔差，雖然近4場聯賽不勝，但今輪秩序返回自己地頭，迎戰啱啱禮拜三南下作客倫敦贏韋斯咸2:0、然後即趕上東北部嘅韋根，米杜士堡值博「反底」。考慮到韋根入球能力唔差，可博「米堡」贏2:1。<br> 雷丁情況同韋根差唔多，又係禮拜三至喺東北部紐卡素地頭踢完聯賽補賽，周六就要出現喺倫敦市作客鬥同為今季升班馬嘅屈福特。上季兩軍喺英冠聯，屈福特主場就打成0:0平手，近3次屈福特主場對賽亦全開「細」戰果，進取啲可博屈福特贏1:0。<br> 周六法甲有場「褪色大戰」，主隊馬賽近況不濟，近9場只贏過兩場；相反季初低迷嘅客軍摩納哥，近期有番啲起色，已連續5場聯賽得分。呢場和味濃，博1:1最合。<br> 文：華度</p></body></html>