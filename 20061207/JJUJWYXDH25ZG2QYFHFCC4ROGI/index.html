<html><header><meta charset="utf-8"><title>投資通勝：再捧荷甲強隊盡情發炮 - 蘋果波神</title></header><body><h1>投資通勝：再捧荷甲強隊盡情發炮 - 蘋果波神</h1><p>上個禮拜提過叫大家咪對利記阿仙奴死心，結果兩隊大反底；又提過大家長追荷甲強隊，結果喺剛過去嘅周日，荷甲強隊全部大捷，幾乎開出3串7「其他」波膽，不知幾過癮。其實波友玩數據除咗要追攤路外，賠率、軍情及賽事形勢都要兼顧，咁樣嗰遊戲先有趣得多。</p><p>追反底都要有分頭</p><p>近期發現不少瘋狂起票球隊倒灶嘅場面，尤其係比賽場數較少日子，曼城嘅教訓歷歷在目；當日禮拜一馬會只開3場比賽，其餘兩場為德乙及葡超，結果所有票數聚晒落有得直播嘅曼城主W身上，由1.6倍落到1.45倍，但其實曼城開季以來根本未證明實力，咁嘅賠率全不合理，波友要緊記，就算追反底都要有查爾頓、紐記及熱刺周中贏波嘅單W分頭。<br> 說回荷甲，上周日強隊盡情發炮，筆者是結合他們在接着周中沒有比賽，有鬥志全力盡數嘅形勢，所以就算馬會開出阿積士及阿爾克馬爾[-2]都冇有怕，反換來更佳分頭；今周4強再登場，決再捧阿積士、飛燕諾及燕豪芬，其中後者下周中冇歐冠盃踢，可全力出擊，一注「讓球主客和」「客勝」更妙。始終荷甲球隊實力差距大，係一個可以長線捧強隊搵到食嘅聯賽。<br> 另一邊廂馬場，前晚見捧到3倍幾嘅賴仔座騎「功力勝」跑了數百米被緊迫下，騎師「落樓」連帽都飛埋，我哋買咗三幾百蚊輸咗事小，好彩騎師冇大礙。唉，都係嗰句，賭馬風險極高；要我重注買熱門馬，咪搞。<br> 文：蘋果波神</p></body></html>