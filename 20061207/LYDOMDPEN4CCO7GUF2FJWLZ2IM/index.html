<html><header><meta charset="utf-8"><title>嘩！新Tech：FujifilmFinepixZ5fd去山頂<br>傻得靚有蹺妙</title></header><body><h1>嘩！新Tech：FujifilmFinepixZ5fd去山頂<br>傻得靚有蹺妙</h1><p>新富士Z5卡片機是功能多多的儍瓜機，但要影得靚，就需要一點技巧，趁住山頂凌霄閣重開，我哋就教你用Z5隨手拍，連影相白癡都可以拍出很sharp又色彩鮮艷分明的生活照。其實識用的話，女仔要影靚相一樣好簡單。<br>記者：馬靜兒<br>攝影：何家亮<br>Model：Christy&amp;Bianca</p><p>第一站　免費Game展<br>秘訣:半室內用自然光＆閃燈</p><p>山頂凌霄閣重新開放後，多了一個打Game的展區，新開張免費任打game，遲兩個月先要收費㗎！呢度係半室內，所以一定要用「自然光＆閃燈」功能。<br> 走入EAExperience，感覺好舒服，人流不會太複雜，入口的一個透明球形，好有cyberfeel，雖然係室內，但因為是落地玻璃，所以特別光猛，兩邊都擺滿不同的GAME，不過，Bianca嫌GAME唔夠多。新GAME有模擬城市、賽車和battlefield，打勻先算啦！不過，如果要影踢波遊戲的話，就要轉用連拍功能，一次連影幾張，加埋防模糊功能，就唔會鬆郁矇。</p><p>第二站　臘像館影老占<br>秘訣：用人面對焦</p><p>行落兩層，看到蠟像館外的占士邦蠟像，才想起《新鐵金剛智破皇家賭場》就快上映，換了男主角，但Bianca和Christy說新占士邦唔靚仔兼唔夠型，都是舊占士邦型好多，所以都搶着跟他的蠟像合照。剛巧蠟像背景有好多人面的wallpaper，一按相機的人面對焦鍵，不但Bianca、Christy和占士邦面容即時對焦，連背後牆紙的人面都被對焦。Christy喜歡舊占士邦有型，雙眼猛盯緊蠟像，但原來人面對焦對唔到側面㗎！Bianca話要同陳慧琳合照，Sorry，我對佢無興趣喎！</p><p>第三站　行大運睇風景<br>秘訣：用ISO100</p><p>在山頂繞一圈都只是一個鐘，最舒服是放假可以出來閒逛嘛！卡片機影俯瞰圖都可以好清好靚，用上3倍光學變焦，對面海的風景都很清晰。但記得用ISO100感光度，這會令遠處的影物放大時更加清晰。</p><p>第四站　Takeabreak影食物<br>秘訣：微距關閃燈</p><p>係時候坐低歇一歇，食吓嘢！Bianca：「有BurgerKing喎，淨係凌霄閣和機場先有咋！」Christy：「但我想坐outdoor，食Pasta呀！」Christy說有朋友教她，影食物最好用微距拍攝，坐在戶外位置，仲要唔好開閃燈，開埋防模糊功能就容易影到靚相。富士的數碼機出名顏色靚，雖然有人說有點假，但我就覺得好靚好鮮艷。</p><p>第五站　坐纜車落山<br>秘訣：定要開閃燈</p><p>山頂和纜車幾乎分不開，點都要坐一轉纜車落山。響纜車內影相，又震又暗，一定要開補光閃光。</p><p>女仔點睇FujifilmFinepixZ5fd?<br>外在</p><p>紫色最靚，機背唔係同色，但金屬手感不俗，外形贏女仔芳心。</p><p>內在</p><p>Profile：FujifilmFinepixZ5fd</p><p>顏色：紫色、深啡色及銀色<br> 感光元件：1/2.5吋第六代SuperCCDHR<br> 有效像素：630百萬<br> 焦距：36-108mm潛望式鏡頭<br> 最大光圈：F3.5-4.2<br> LCD：2.5吋（232,000像素）<br> 儲存媒體：xD卡/內置26MB<br> 體積︰92.8×55×19.4mm<br> 功能：支援FaceDetection臉部辨識技術<br> Fujifilm（24063223)<br> 售價：$2,580</p></body></html>