<html><header><meta charset="utf-8"><title>熱騰騰煲仔　破冰暖入心</title></header><body><h1>熱騰騰煲仔　破冰暖入心</h1><p>阿媽煲仔飯妙就妙在，好似一個破冰之旅，一步一步暖入心。當你等食等到打冷震嘅時候，你會聞到飯焦的香味，個心已經暖咗四分一；然後阿媽等齊人打開煲蓋嗰一下，熱氣騰騰，人氣加室溫上升又暖多四分一；跟住終於有飯到肚，再暖一截；剩番嗰四分一，就係睇見阿媽天時咁凍，都煮到身水身汗，暖晒未？咁仲唔快啲畀個熊抱阿媽，答謝佢煮咗個咁窩心嘅煲仔飯畀你食！<br><br>記者：劉昱蘭　攝影：譚盈傑</p><p>示範：麗豪酒店豪苑海鮮酒家江寶德總廚（26497878）</p><p>鵝肝臘腸滑雞煲仔飯</p><p>價錢︰$55/4人<br> 需時︰30分鐘<br> 材料：鵝肝30克、臘腸2條、嘉美雞1/2隻（或光雞亦可）、生抽/老抽/油/生粉/水各適量、白米8両</p><p>做法：米煲好至8成熟，用生粉醃製的嘉美雞，放於飯面上，再加入臘腸和生油，焗15分鐘。鵝肝撒上生粉，起油鑊猛火煎2分鐘，放上飯面，再配上混合好的生抽及老抽即可。</p><p>臘腸</p><p>售價<br> （a）$48/斤　平之選<br> （b）$43.9/390g<br> （c）$44.9/375g<br> （d）$20.9/260g</p><p>亁葱牛油焗生蝦粉絲煲</p><p>價錢︰$45/4人<br> 需時︰20分鐘<br> 材料：粉絲50克、上湯60克、中蝦250克、牛油15克、亁葱30克、生粉少許、油適量<br> 做法：先將粉絲用一半的上湯浸透，燒熱油至7成，中蝦撒上生粉，用猛火將生蝦炸熟。燒熱煲仔，加入牛油、亁葱及餘下的上湯一起煮滾，把粉絲及蝦放進煲裏即可。</p><p>粉絲</p><p>售價<br> （a）$5/50g×4包<br> （b）$6.2/250g　平之選<br> （c）$5.1/200g<br> （d）$7.5/100g</p><p>陳皮花蟹煲仔粥</p><p>價錢︰$52/4人<br> 需時︰30分鐘<br> 材料：花蟹2隻（共約1斤）、陳皮1塊、冬菜/大地魚亁各15克、白米8両<br> 做法：花蟹洗淨去鰓，其中一隻拆肉，蟹肉與米一起煲好粥底，再將另一隻花蟹、陳皮、冬菜和大地魚加入再一起煲，煲約15分鐘左右即可。</p><p>花蟹</p><p>售價<br> （a）$48/斤&#13;</p><p>香芋南瓜排骨煲仔飯</p><p>價錢︰$22/4人<br> 需時︰30分鐘<br> 材料：芋頭/南瓜各80克、腩排250克、白米8両、水/鹽/生抽/生粉/老抽各適量<br> 做法：先將米煲好至7成，香芋和南瓜洗淨、去皮、切粒後走油（不能以汆水代替，會令材料散至茸爛），再將已用鹽、生抽、生粉醃好的腩排放上面，焗20分鐘，配以混合好的生抽及老抽即可。&#13;</p><p>芋頭</p><p>售價<br> （a）$5/斤　平之選<br> （d）$4.2/100g</p><p>啫啫薑葱桶蠔煲</p><p>價錢︰$65/4人<br> 需時︰10分鐘<br> 材料：桶蠔1桶、生粉/油/水/薑片/葱段/頭抽/麻油/糖/胡椒粉各適量<br> 做法：先將桶蠔汆水至7成熟，撒上生粉，燒熱油至7成後炸蠔至金黃色。燒紅煲仔，放入蠔與薑和葱一同煮，加入頭抽、麻油、糖和胡椒粉略兜至入味即可。</p><p>桶蠔</p><p>售價<br> （d）$49.9/454g</p><p>超市/街市資料</p><p>a.深水埗北河街街市<br> 深水埗北河街市政大廈<br> <br> b.惠康超級市場（深水埗）<br> 深水埗荔枝角道324-330號地下<br> 27250441<br> <br> c.百佳超級市場（樂富）<br> 橫頭磡樂富中心2期3樓T63-72號舖<br> 23382976<br> <br> d.吉之島（樂富）<br> 聯合道樂富中心2期<br> 23393388</p></body></html>