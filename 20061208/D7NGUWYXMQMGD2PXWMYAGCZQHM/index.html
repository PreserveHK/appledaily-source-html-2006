<html><header><meta charset="utf-8"><title>酒入廚房<br>芳香暖胃唔怕醉</title></header><body><h1>酒入廚房<br>芳香暖胃唔怕醉</h1><p>天文台話呢幾日天氣又開始轉冷，係時候食番啲暖身嘢。以酒入饌就有暖胃、促進血液循環等功效，而酒亦能提升食物原味，令肉類更軟腍、味道更濃郁，蔬菜更鮮甜芳香。怕醉？唔怕！大部份酒精喺烹調時會揮發掉，想食餸食醉都好難，一家大細都咁啱食㗎。<br>記者：Nichole<br>攝影：林栢鈞</p><p>示範：豪廷宴會<br> 師傅戴傑豪（電話：25633299）</p><p>砵酒桶蠔</p><p>價錢：$60/4<br> 需時：20分鐘<br> 材料：桶蠔6至7隻、砵酒2茶匙、青椒紅椒切粒適量、蒜茸/亁葱粒/鹽/糖各少許<br> 做法：蠔汆水至8成熟，瀝亁沾炸粉炸至金黃撈起。再將所有材料加砵酒下鑊兜勻，最後落鹽和糖調味。<br> 知多啲：砵酒的製法是在葡萄發酵到某個時間，加入白蘭地，使酒精度達到15%以上，殺死酵母菌，停止發酵過程，從而保留了部份果糖，使製成的酒既酸又甜，用來配搭桶蠔令其味道更鮮甜。</p><p>桶蠔</p><p>售價<br> （d）$49.9/磅</p><p>客家黃酒雞</p><p>價錢：$60/4人<br> 需時：20分鐘<br> 材料：雞1隻、糯米酒2茶匙、玫瑰露少許、薑片/葱/鹽適量<br> 做法：炒香薑片，下雞件兜炒半分鐘。然後加500毫升水、葱及鹽，煮大約10至12分鐘至9成熟，灒糯米酒再煮2分鐘，最後落玫瑰露。<br> 貼士：玫瑰露不宜落太多，否則會令肉質變霉。<br> 知多啲：糯米酒香味濃郁，滋補養顏，客家人又稱之為黃酒，最喜歡用它來煮雞給產後婦女補身。</p><p>雞</p><p>售價<br> （a）$50/隻<br> （b）$55/隻<br> （c）$29.8/隻（冰鮮）平之選<br> （d）$36.5/隻（冰鮮）</p><p>紅酒燴牛尾</p><p>價錢：$100/4人<br> 需時：1小時40分鐘<br> 材料：牛尾1條、紅酒100毫升、冰糖4両、茄膏2両、牛尾湯半罐、紅蘿蔔片/芹菜片/香葉/八角/桂皮/草角/鹽各少許<br> 做法：牛尾切件拍生粉落鑊略炸，這樣牛尾才不易燜散。將所有材料一併放煲內文火燜1小時15至30分鐘，然後加入紅酒，再落鹽調味，滾起即可。<br> 知多啲：紅酒含酵素有鬆肉的作用，令牛尾更加腍；加上紅酒色澤深紅，可令菜式增添色彩。</p><p>牛尾</p><p>售價<br> （a）$45/條　平之選<br> （b）$70/條</p><p>花雕雞子醉石斑</p><p>價錢：$80/4人<br> 需時：25分鐘<br> 材料：石斑1斤、雞子2、花雕/玫瑰露少許、雞湯300毫升、葱/薑絲/紅椒絲適量、鹽/糖少許<br> 做法：雞子汆水煮熟。魚落鑊略煎兩面約半分鐘，倒入雞子、雞湯、鹽、糖煮約10分鐘，加入兩種酒，滾起即可上碟。最後放上葱、薑絲及紅椒絲點綴。<br> 貼士：雞子要揀大粒的為之靚，放滾水煮至實心即表示熟透。雞子可加速血液循環，為秋冬暖身極品。<br> 知多啲：花雕可令煮出來的魚湯更加醇，而玫瑰露則可帶出菜式香味。</p><p>石斑</p><p>售價<br> （b）$68/條</p><p>糖酒芥蘭</p><p>價錢：$10/4人<br> 需時：8分鐘<br> 材料：芥蘭1斤、花雕酒2茶匙、黃糖2茶匙、薑米適量、鹽少許<br> 做法：先爆香薑米，芥蘭落鑊，灒酒，加少許水，倒入黃糖和鹽一起炒3至4分鐘，芥蘭熟至爽脆。如喜歡菜較腍者，可炒至5分鐘才上碟。最後可再灑上少許花雕酒，更能帶出芥蘭香味。<br> 知多啲：花雕酒入口甘醇不嗆，既能暖胃又能令菜式添香，是中菜中最常用的酒。</p><p>芥蘭</p><p>售價<br> （a）$5/斤　平之選<br> （b）$9.9/斤<br> （d）$10.5/100g</p><p>超市/街市資料</p><p>a.油麻地街市<br> 油麻地炮台街<br> <br> b.百佳（奧海城）<br> 西九龍海庭道18號奧海城II期G1至10號舖<br> 27404159<br> <br> c.惠康（屯門）<br> 屯門良景邨良景樓購物中心305號<br> 24551183<br> <br> d.吉之島（屯門）<br> 屯門屯順街1號屯門市廣場1期地面高層及1樓<br> 24527333</p></body></html>