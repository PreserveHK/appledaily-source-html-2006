<html><header><meta charset="utf-8"><title>軒仔、王菀之肉麻過聖誕</title></header><body><h1>軒仔、王菀之肉麻過聖誕</h1><p>溫拿樂隊將於今年平安夜在廣東道舉行「溫拿LOVE廣東道聖誕StreetParty」，屆時會聯同環球師弟妹張敬軒、王菀之和2R等一起與市民倒數。前晚張敬軒和王菀之在尖沙嘴宣布此事，大會安排五位小朋友戴上假髮扮成小溫拿，造型神似。合照時，小溫拿不時爭位企，在旁的張敬軒笑說：「我第一次目擊溫拿打交。」</p><p>困住女友</p><p>軒仔和王菀之又即場交換大會安排的聖誕禮物，這對緋聞情侶當眾打情罵俏，軒仔向王菀之送上雀籠，並笑說：「可以困住佢，唔畀佢飛出去。」王菀之就送上一棵掛有藍白小掛飾的聖誕樹，她笑說：「掛住可以成日掛住我。」<br> 軒仔透露打算折現送給王菀之，讓她自己選購聖誕禮物，王菀之聞言即大發嬌嗔說：「梗係唔好啦，我哋啲咁上下年紀，唔應該折現，應該係我鍾意啲乜，你可以問我，買畀我。」<br> 採訪、攝影：楊潔雯&#13;</p></body></html>