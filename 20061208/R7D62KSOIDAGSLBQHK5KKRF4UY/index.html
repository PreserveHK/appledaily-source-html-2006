<html><header><meta charset="utf-8"><title>嘩！新Game：XB360《BlueDragon》<br>1080i遊戲交叉鳥山明</title></header><body><h1>嘩！新Game：XB360《BlueDragon》<br>1080i遊戲交叉鳥山明</h1><p>漫畫大師鳥山明（畫《龍珠》嗰個人）出手負責人物設計，雖然無出現孫悟空、IQ博士等經典人物，但漫畫家筆下人物總有相同風格，令《藍龍》有日式動畫同Game嘅Crossover味道。放隻碟入機，佢會自動檢查XB360版本，然後替用家升級，升級後玩《藍龍》，就可以享受到1080i高清畫面，當然，最重要係要你已經擁有1080i制式電視。<br>記者：許福合</p><p>藍龍XB360套裝</p><p>XB360一向都有推出遊戲連主機嘅特別版，今次《藍龍》有機會吸引到唔少機迷購買XB360，玩埋一份，所以日版推出之時，更特別推出一個藍龍XB360套裝，當中會包括XB360遊戲主機一套及《藍龍》，包裝盒更係特別設計，大大隻藍龍喺封面，夠晒型！暫時只有日版水貨，香港行版未有計畫推出。</p><p>Profile</p><p>開發商：Mistwalker<br> 類型：RPG<br> 語言：日文<br> 人數：1人<br> 系統支援：杜比5.1數碼音效<br> 售價：$299</p><p>銷售點：I-Gamer（27253338）<br> 地址：深水埗福仁商場地下G16舖</p></body></html>