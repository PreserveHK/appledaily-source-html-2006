<html><header><meta charset="utf-8"><title>國際Gossip：第一狗短片賀聖誕</title></header><body><h1>國際Gossip：第一狗短片賀聖誕</h1><p>聖誕將至，美國白宮今年嘅短片又係由第一狗「巴尼」（Barney右）擔綱演出，故事講佢喺白宮走嚟走去，想搞場賀節show，但又度唔到橋，預算又出問題，搞到好狼狽。總統喬治布殊夫婦同一眾白宮官員當然有份出鏡。不過有人話班官做戲比較生硬，「巴尼」精精靈靈咁好戲啲！<br> 美聯社</p></body></html>