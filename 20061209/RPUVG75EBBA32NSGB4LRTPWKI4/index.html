<html><header><meta charset="utf-8"><title>居台港人：邊個都唔投</title></header><body><h1>居台港人：邊個都唔投</h1><p>「台灣選舉愈來愈政治化，選市長都好似變作選政黨，唔係比政綱，我打算邊個都唔投。」由香港移居台灣17年，並且入籍台灣的高先生，欣賞台灣有直選，但對形成兩大政黨對立局面感到無奈，他決定不投票以表不滿。<br> 在台灣經營茶餐廳的高先生表示：「喺陳水扁早年競選台北市長時，佢喺電台拉票，我打電話畀佢，問佢當選市長後會否考慮在公園興建狗廁所，但佢答我台灣連人用的公廁都不足，更何況是狗廁？估唔到，佢真係當選市長，都無重視呢樣嘢。」<br> 高先生說，到陳水扁選總統時，他仍投予信任一票，但最終發覺陳水扁無改變，「佢都係政治第一。」</p><p>「只強調藍綠　其他被忽略」</p><p>高先生認為，目前台灣人太重政黨政治並非好事，「有點過火，選市長都只強調藍的還是綠的，參選者提出乜政綱，點去發展好個城市，點改善市政設施，統統被忽略。」<br> 高先生又表示：「好似台北街頭垃圾桶不足問題，就值得市長去關心多啲。」</p><p>「我哋香港人對政治好冷感」</p><p>剛到台灣工作三個月的周先生，是一名麵包師傅。他表示，過往在香港看新聞，已覺得台灣選舉很有特色，到台灣更能感受到政治氣氛濃厚，「相對我哋香港人對政治真係好冷感。」他表示：「在香港每年都有去投票，台灣直選值得香港學習。」<br> 另外，在台灣讀書的香港學生表示，雖然港生沒有投票權，但仍會留意選舉，而今次市長選舉，對大學校園並沒有太大影響。<br> 記者　蕭宇</p></body></html>