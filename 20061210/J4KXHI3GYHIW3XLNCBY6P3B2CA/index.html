<html><header><meta charset="utf-8"><title>邦女郎落足料樣樣齊<br></title></header><body><h1>邦女郎落足料樣樣齊<br></h1><p>占士邦電影當然唔少得邦女郎，究竟今集啲邦女郎掂唔掂？我哋逐個秤吓。</p><p>慧絲柏<br>依娃格蓮（EvaGreen）飾演</p><p>無論樣貌身材，26歲嘅依娃都甚似甘小文筆下嘅人物，但唔知點解導演覺得佢好索，於是搵佢飾演007唯一愛過嘅女人、女間諜慧絲柏。最近電影公司更宣布依娃將會添食演下一集，話唔定愈睇愈順眼呢。</p><p>Solange<br>卡特里娜慕蓮奴（CaterinaMurino）飾演</p><p>以往邦女郎多數都係花瓶，今次Solange一角都秉承咗呢個優良傳統，出場唔夠15分鐘就被007𡁻完鬆。至於飾演Solange嘅靚女卡特里娜慕蓮奴，本身係意大利小姐第四名，以往從未演過荷李活片。</p><p>Valenka<br>IvanaMilicevic飾演&#13;</p><p>Ivana生於波斯尼亞，平時喺美國電視劇做慣大茄，今次戲份亦唔多，只係做歹角利志弗嘅冷艷女友兼殺手，即係每齣邦片都要有一個嗰隻，故事中佢仲會落毒害007，都算係跟足傳統啦！</p></body></html>