<html><header><meta charset="utf-8"><title>韋斯利現身辯瞞稅</title></header><body><h1>韋斯利現身辯瞞稅</h1><p>《幽靈刺客》（Blade）黑人影星韋斯利史納斯（WesleySnipes圖）兩月前被美國稅局控告瞞稅，但由於佢之前一直喺非洲拍戲，所以冇現身，直至噚日韋斯利終於坐私人飛機返佛羅里達州。喺記者會上，韋斯利自稱無辜，件事純粹係佢會計師操守有問題。韋斯利以約780萬港元保釋外出，等下年2月出席聆訊。　</p></body></html>