<html><header><meta charset="utf-8"><title>氣志團主音甩由美結婚</title></header><body><h1>氣志團主音甩由美結婚</h1><p>向來形象搞鬼嘅日本飛仔樂隊氣志團主音綾小路翔，噚日喺網頁宣布前日已經同圈外女友註冊結婚，佢仲大方將新婚老婆嘅自畫像公開。據知綾小路翔自上年尾同Puffy嘅吉村由美甩拖之後，今年喺倫敦認識新婚太太，佢哋將會喺出年6月再補擺酒。綾小路翔日前先以DJOZMA身份入圍紅白，今次真係雙喜臨門。</p></body></html>