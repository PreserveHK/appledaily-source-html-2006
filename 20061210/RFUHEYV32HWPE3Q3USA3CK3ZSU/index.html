<html><header><meta charset="utf-8"><title>張玉珊避緋聞男友</title></header><body><h1>張玉珊避緋聞男友</h1><p>張玉珊、鍾麗淇和趙金卿等昨日到山頂出席「為和平發展的一天出發」慈善步行日。張玉珊早前被拍得與利孝和姪孫利承武到夜店狂歡的照片，昨日利承武以大會總贊助商身份到場，張玉珊表現避忌，未有跟對方交談，全程只顧伴着鍾麗淇。</p><p>「唔敢出街嘞」</p><p>張玉珊更為鍾麗淇的緋聞解畫。問鍾麗淇是否和梁榮忠重修舊好，張玉珊搶答說：「吓，佢哋不嬲都係普通朋友，總之我哋都冇拖拍。」<br> 問到張玉珊和利承武的緋聞時，張玉珊強調說：「我希望大家唔好再話我有人追，我成32歲，成日講到好多人追，覺得好肉酸，而且我係生意人，好多時都會同人傾生意，每個都話係男友就好慘，仲要影到就起晒人哋全家個底。為咗咁，我都唔敢出街嘞。」<br> 採訪、攝影：駱華齡&#13;</p></body></html>