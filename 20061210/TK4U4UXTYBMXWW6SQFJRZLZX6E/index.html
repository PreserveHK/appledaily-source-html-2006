<html><header><meta charset="utf-8"><title>星星噏一聖誕餐：李彩華法國雪人陪開P</title></header><body><h1>星星噏一聖誕餐：李彩華法國雪人陪開P</h1><p>我最渴望過法國白色聖誕，在平安夜晚剛落完雪，喺凱旋門下面砌雪人、掟雪球，仲要一大班人一齊癲就最開心。雖然願望仲未成真，但年年聖誕都會成班朋友開P。我整凍餅最叻，記住開魚膠粉要夠快手，同埋餅底餅碎愈碎愈好，夠晒軟。</p><p>材料：淡忌廉200克、砂糖60克、椰漿80克、魚膠粉10克、水50克、鮮奶40克、消化餅碎80克、溶化牛油40克、甜忌廉100克、糖膏/朱古力豆/朱古力米/椰絲各適量<br> <br> 工具︰9.5×4cm（頭）及12×4cm（身）圓形兜、打蛋器、混合盤、膠刮刀、抹刀</p><p>做法</p><p>Step1︰消化餅碎與溶化牛油混合後，壓成扁身圓形餅底。魚膠粉用水坐溶。</p><p>Step2︰淡忌廉打至軟滑時加入魚膠粉拌勻，然後放入椰漿、鮮奶及砂糖混和，分別倒入2個圓形兜中，放入冰格雪至凝固。</p><p>Step3︰取出後在餅面抹上甜忌廉，再撒上椰絲。</p><p>Step4︰糖膏搓成鼻子，朱古力豆作眼睛，及圍出絲帶形作頸部裝飾，最後在凍餅旁撒上朱古力米即可。<br> 需時︰30分鐘</p><p>示範︰資深糕餅師傅SunnyTong</p></body></html>