<html><header><meta charset="utf-8"><title>當年拍拖唔見得光<br>舒淇稱向黎明討答案</title></header><body><h1>當年拍拖唔見得光<br>舒淇稱向黎明討答案</h1><p>久未露面的舒淇前晚戴上藍色隱形眼鏡出席時裝派對，談到「黎基戀」，她起初大讚舊愛黎明的女友樂基兒靚女，其後談到當年不被黎明承認戀情，問她會否不甘心？她酸溜溜地說：「你問番佢啦。」</p><p>舒淇、熊黛林和周汶錡等前晚在中環出席意國名牌MiuMiu舉行的派對，舒淇戴上藍色隱形眼鏡配襯短裙亮相，笑言要扮Barbie公仔，造型可愛性感。與此同時，名模熊黛林則以bratop襯短身外套上陣，拍照時，她輕輕拉開外套，展露內裏的bratop，性感誘人。</p><p>養好身體闖情關</p><p>舒淇透露將留港宣傳電影《傷城》，提到電影海報只有金城武和梁朝偉兩位男角，她笑說：「成日都係咁㗎啦，不過佢兩個都幾靚仔。」談到黎明的女友樂基兒曾公開大讚舒淇靚女，問她對樂基兒感覺如何？她大方地說：「幾好，佢都靚！」問當年她與黎明的事被低調處理，問舒淇會否不甘心？她故作不知情說：「當時乜嘢事？」記者明言黎明從未承認與她的一段情，舒淇說：「呢啲你問番佢啦。」<br> 談到黎明和樂基兒經常高調晒恩愛，舒淇搖搖頭兼酸溜溜地說：「人哋嘅事，唔關我事，我唔方便發表。」那麼不渴望拍拖嗎？舒淇說：「我想整好自己身體先，因為喺台灣患上流行性感冒。」談到在韓國宣傳《我老婆係大佬3》時，被指暗踩香港電影，她解釋：「我都有讚香港呀，韓國電影啱啱起步，但budget（成本）好啲。」&#13;</p><p>與男性保持距離</p><p>熊黛林早前赴派對時遭中年男士搭訕，前晚她在場內表現收斂，雖與另一緋聞主角蕭定一同場，但並沒有同坐，熊黛林說：「上次只是跟朋友及記者一起談天。」問她前男友知否她拍拖？她初時說：「不用說了，很多人都知。」之後卻謂：「我告訴媽咪跟朋友，這只是緋聞跟玩笑，不要認真看。」<br> 採訪：顏英儀　攝影：仇志德</p></body></html>