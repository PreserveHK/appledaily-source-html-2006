<html><header><meta charset="utf-8"><title>轆-Book：儲物箱隱藏車內<br>私己豉油碟各有各收</title></header><body><h1>轆-Book：儲物箱隱藏車內<br>私己豉油碟各有各收</h1><p>最近買了架歐寶Zafira七人車嘅Vicky與Ryan兩小口子，對本來對車不太熱衷、亦不甚了解的Vicky來說沒有甚麼特別，但自從某日，當她發現了這架車的「真正秘密」之後，她開始愛上這位家庭新成員，亦因為這個秘密，令到她與Ryan的生活起了些微妙的變化！<br>編導：黃婉冰<br>攝影：譚盈傑<br>演出：Vicky&amp;Ryan</p><p>老婆：5個箱4隻窗好睇好用</p><p>雖然今次發生咗呢件互相踢爆事件，但其實我哋兩公婆都好鍾意呢架車Zafira，相信一眾靚太都會一樣勁鍾意車頂嗰5個大型儲物箱，我就霸晒佢用嚟放我嗰堆名牌太陽眼鏡，每次一上車我都可以隨手搵到副嚟襯衫，幾方便！唔止咁呀，我同老公𠵱家個個禮拜都會揸架車去遊車河，最鍾意就係夜晚去沙灘睇星星，瞓喺度透過4個大觀景天窗觀星，幾寫意，雖然我唔識車，但呢架車起碼有呢兩個優點係我最Buy！</p><p>老公：鍾意佢好力又夠大</p><p>七人車我都睇過好幾架，但我老婆話鍾意呢架有4個大天窗喎。我哋兩個都好鍾意遊車河，又喜歡約埋成班Friend去BBQ、釣魚，呢架車坐足7個人，座位又夠闊落，FullLoading一樣咁好力水，加上呢代個引擎輕咗20%，起步、加速都幾敏捷。但略嫌大腳畀油嗰陣引擎有少少嘈。另外幾欣賞佢個「2、3、2式」座位設計，將中排向前推，後排兩張獨立座椅一推或者一拉，一個動作就可以收起或打開，我老婆自己都搞得掂！放低後排座椅之後，成個尾廂可以去到620公升大，足足可以放幾個大行李篋，又可以擺晒我啲釣魚工具，好實用。</p><p>老婆的秘密</p><p>抵讚：</p><p>採用飛機式手掣設計，外形靚仔，拉起來亦算就手易拉，加上滑動式手枕，枕手夠晒舒服。</p><p>要彈：</p><p>車廂設備齊全，惟獨中控台設計略嫌「膠」感，若加多點Aluminium點綴感覺更Hi-Tech。</p><p>話你知：ESP可減少30%車禍死亡率</p><p>車身穩定系統（ElectronicStabilityProgram，簡稱ESP）是以極靈敏電子系統結合煞車系統，有效地防止車輛在高速轉彎或車輛在突發狀況時出現失控滑行的情況出現。外國有研究表示，ESP系統可以有效降低車禍死亡率達30%，現時大部份的新車都會裝有這套安全系統。</p><p>OpelZafira2.2Specifications</p><p>引擎：2,198cc直4DOHC<br> 馬力：150bhp/5,600rpm<br> 扭力：215Nm/4,0000rpm<br> 傳動：4前速自動波，前輪驅動<br> 車價：$254,800<br> 車輛提供：合朗汽車（27608668）</p></body></html>