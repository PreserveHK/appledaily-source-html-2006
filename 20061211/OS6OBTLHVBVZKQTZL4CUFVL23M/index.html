<html><header><meta charset="utf-8"><title>X'mas　Special：宜家瑞典特色聖誕</title></header><body><h1>X'mas　Special：宜家瑞典特色聖誕</h1><p>今個聖誕，估唔到連賣開傢俬嘅宜家都走嚟玩聖誕大餐！但旗幟幾鮮明特別，勁玩瑞典風味！食品貫徹抵玩原則，佢有個瑞典傳統聖誕Party海鮮冷盤，有北歐薄包配三文魚柳、瑞典河蝦等，幾啱香港人口味；另外佢仲有間聖誕薑餅屋（$35），同大家買開嘅傢俬一樣，要以香氣濃郁的薑餅，DIY砌成屋頂、牆身，再配上七彩繽紛糖果，即成為獨一無二薑餅屋，真係當聖誕禮物送畀人都得。<br><br>記者：朱崇德</p><p>聖誕薑餅屋（$35）</p><p>年年砌聖誕樹真係有啲悶，DIY薑餅屋賣相靚，砌完仲有餐食，勁開心。</p><p>聖誕特色拼盤（$39）</p><p>據知此菜只會在沙田旗艦店先有得食，九龍灣嗰邊都有個獨一無二嘅火雞配瑞典薯仔粒（$35）。</p></body></html>