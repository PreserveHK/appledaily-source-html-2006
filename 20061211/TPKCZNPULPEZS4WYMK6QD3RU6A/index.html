<html><header><meta charset="utf-8"><title>先達密探：O2特別版BMW上身</title></header><body><h1>先達密探：O2特別版BMW上身</h1><p>名牌溝IT產品已經唔係第一次，但講到PDAPhone都玩Crossover就比較少見！喺歐洲勁有朵嘅O2，最近俾本地水貨佬睇中，入咗款以生產名貴跑車出名嘅BMWEdition，查實機嘅分唇相等於Dopod818Pro，但外形就滲入BMW藍白紅3色，拎出街都幾矚目；Packing包括一條BMW掛頸繩及手機布袋，跟機仲送張1GB記憶卡㖭，證明PDAPhone都可以有型有格。<br>樂進（23806098）<br><br>記者：尹謹基&#13;</p><p>日版706sc再失守</p><p>上個月，日系SoftbankX01（即Dopod838Pro）被解鎖佬成功Unlock，點知冇幾耐又輪到706sc中招！你可以當佢做SamsungD838嘅3G版，機身勁玩纖薄，仲加入旋轉Cam仔，玩VideoCall都冇問題。更估唔到機殼顏色咁齊，除基本黑色，仲有紫紅、藍、白3款，$2,000左右有交易，女人實俾佢冧死！但買之前記住，Menu採用英文顯示，唔嫌棄冇中文先至考慮喎！<br> 三禾電氣（23740618）</p><p>老翻W950i加Cam仔</p><p>大陸機又食老本行，一味靠抄！今次不幸被模仿嘅對象係索愛W950i，當然呢部叫朗星901嘅手機並未內置4GB容量咁爆，不過配備microSD卡槽及藍芽技術，總算有啲睇頭！模仿扮嘢技巧相當熟練，為避免抄襲之嫌，更蠱惑到將WALKMAN嘅「W」Logo字掉轉嚟寫，變成「M」，機背更追加一個Cam仔，雖然得30萬像素，但似乎明寸冇鏡頭嘅W950i喎！<br> 樂進（23806098）&#13;</p></body></html>