<html><header><meta charset="utf-8"><title>嘩！新Tech：賣價三萬　志在省招牌<br>隨街煲HDDVD</title></header><body><h1>嘩！新Tech：賣價三萬　志在省招牌<br>隨街煲HDDVD</h1><p>看完TOSHIBAQosmioG30，包你不會衝動地「當咗條底褲去買番部」，因為接駁上不如想像中方便。G30是史上第二部內置HDDVD的Notebook，第一部是SONY，同樣賣三萬元，亦同樣旺丁不旺財。不過，我們先搞清楚一個觀點，說G30了得，因為它本身是手提電腦，再加入高清睇碟，所以不可和家庭式HDDVDAV比較。它等於部HD電視，加入播碟，還加入電腦功能，怎麼不令人嘩嘩聲。好，大家Onthesameidenticalviews，就可詳談QosmioG30的特點。<br><br>記者：伍旋卓&#13;</p><p>畫公仔唔使畫出腸，G30是一門蝕本生意，賣價三萬元，誰會買？有，很少，加上超高開發費，何有回本之理？<br> 這是東芝Fastenapolicyofgoodwillinnotebookcomputer，即省招牌。記得10年前超貴的A5大小Libretto，大大改變Notebook市場，那時的人都說，咁細做乜喎？「要改變市場囉。」<br> G30不是要大賣，而是改變市場的導向，改變之後，東芝就手執這種科技的領先地位，要發展HDDVDNotebook，其他廠根本不夠打。</p><p>4.5kg好重　但有HD威力</p><p>從4.5kg（約10磅）的G30可以看到，東芝擁有極高科技的LCD，在耗電量極低的環境下，1,920×1,200LCD仍可展現HDTV八成效果，在不同光線和環境上，反差效果和顏色也很好。<br> 不過，耗電量是Notebook的死症，要發展高清LCD，第一考慮是耗電量，G30可一口氣播放一小時多的電影，雖然看不完整套電影，但真的很合理。</p><p>流動讀高清碟算穩定</p><p>說到要比較播放HDDVD，我們覺得G30只有家中大型AV的七成功力，但不是說過要Sameidenticalviews嗎？<br> G30優點是流動，拔去插頭就四圍走，這是家中AV及不上，雖然在和HDTV接駁上有少許煩，但論畫面，G30顏色不會死黑死白，人物膚色的還原度高，可惜定鏡麻麻，殘影嚴重，不值一提。</p><p>嫌G3017"芒細?擺響屋企當正家庭影院就更加冇可能；不過，G30最強武器就係配備HDMI槽，只要接駁埋屋企部HDTV，部Notebook就即時變身做HDDVDPlayer，然後輸出至37"、46"嘅HDTV。你拎住佢去完男朋友屋企煲愛情片，再拎番返屋企招呼班Friends都得！簡單操作亦值得一讚，內置MediaCenter，拎住Remote播碟、聽歌、睇電視甚至校預錄，錄好晒啲節目再等搭車嗰陣睇番，真係幫你慳番唔少時間㗎！<br> <br> 記者：陳國輝　攝影：周旭文<br> Model：Elise、King<br> &#13;</p><p>實試接駁HDTV　Sales嗌頭痕！</p><p>小記仲拎埋部機訪問咗位於朗豪坊嘅數碼坊Sales，俾佢哋Comment吓由Notebook嘅HDMI輸出至HDTV之後，畫質究竟有幾厲害！點知，接駁過程竟出乎意料地艱巨，先要喺顯示卡設定上選好解像度數值，重要響Fit晒嘅情況下，畫質先至最靚，卒之搞咗大半粒鐘先掂，經驗老到嘅Sales都頭痕！
</p><p>PROFILE
</p><p>處理器：IntelCore2Duo2.0GHz<br> 系統：WindowsXPMediaCenterEdition<br> 記憶體：1GBDDR2SDRAM<br> 屏幕：17"ClearSuperViewLCD<br> 硬碟：200GB<br> 光碟：HDDVD/DVD<br> 體積：406×295×53.5mm<br> 重量：4.5kg<br> TOSHIBA（29533555）</p></body></html>