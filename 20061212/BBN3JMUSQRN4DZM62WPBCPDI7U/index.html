<html><header><meta charset="utf-8"><title>滋補海參潤過搽Cream</title></header><body><h1>滋補海參潤過搽Cream</h1><p>呢排天氣愈來愈亁燥，靚女們無時無刻都揸住支Cream，滋潤吓繃繃緊嘅肌膚；其實身體裏面嘅滋潤至最緊要，由內至外嘅天然光彩，一定要靠食番啲好嘢，例如海參、百合、木耳、雪耳呢啲，食咗真係靚啲健康啲，好過日日做Facial喇！<br>記者：趙珮倩<br>攝影：陳偉強</p><p>示範：<br> 太子讀者陳太</p><p>爆笑海參蝦哈哈</p><p>價錢：$42/3人<br> 需時：30分鐘<br> 材料：急凍海參3條、鮮蝦6両、西蘭花1小個、蛋白1隻、薑數片、葱/鹽/胡椒/油各少許<br> 芡汁：蠔油1湯匙、豉油1湯匙、豆粉1/3茶匙、糖少許<br> 做法：先將海參洗淨，連同薑、葱、油少許一起落鑊汆水，海參瀝亁後備用。鮮蝦剝殼後拍扁剁碎，撻成蝦膠，加入蛋白、鹽和胡椒拌勻，釀入海參，蒸10分鐘，之後埋芡淋上面，最後將西蘭花烚熟伴碟。<br> 知多啲：海參除了含有豐富的蛋白質和碘質之外，還有鈣、磷、鐵、氨基酸及多種維生素，但膽固醇和脂肪含量卻極低，具滋潤生肌、修補組織、補腎益氣及降血壓等功效。</p><p>海參</p><p>售價<br> （a）$480/斤<br> （c）$78/磅<br> （d）$34.8/500g　平之選</p><p>雙耳小元貝瓜脯</p><p>價錢：$15/4人<br> 需時：50分鐘<br> 材料：木耳/雪耳各2錢、青島小元貝15粒、節瓜1條、雞湯1/2杯、蒜茸/薑茸/鹽各少許<br> 芡汁：蠔油1茶匙、生粉/糖各1/4茶匙<br> 做法：預先將木耳和雪耳浸水約30分鐘；小元貝則浸水15分鐘，瀝亁備用。燒熱鑊，落少許油略炒木耳和雪耳，倒入雞湯和鹽煮15分鐘至腍，上碟圍邊。爆香薑茸和蒜茸，將節瓜開邊落鑊煮10分鐘，灑鹽調味，然後加入小元貝一起煮多10分鐘，埋芡放碟中央即可。<br> 知多啲：木耳含蛋白質、脂肪、膠質及多種維生素，有滋養益胃、排毒滌腸之效；而雪耳所含的多糖類物質，則能滋陰清熱，養胃生津，更有嫩膚美容作用，深受女士們歡迎。</p><p>節瓜</p><p>售價<br> （a）$6/斤<br> （b）$5.9/斤<br> （c）$6.5/斤<br> （d）$6/2個　平之選</p><p>鮮百合紅綠燈炒雞寶</p><p>價錢：$18/4人　需時：10分鐘<br> 材料：鮮百合2個、粟米粒1/3杯、紅/綠/黃燈籠椒各1/2個（切粒）、雞髀肉半塊（切粒）、泰式甜酸雞醬2湯匙、蒜茸/鹽少許<br> 醃料：喼汁/豉油/豆粉各少許</p><p>做法：蒜茸起鑊，先放粟米略炒，再將所有椒粒、百合一起炒3分鐘，加入鹽調味，上碟備用。爆香蒜茸，將醃好的雞肉炒至金黃色，倒入泰式甜酸雞醬，最後把所有材料兜勻即可。<br> 知多啲：百合營養豐富，含蛋白質、脂肪、澱粉、磷、鈣及粗纖維等，有潤肺止咳、寧心安神、補中益氣、健胃抗衰老的功效。</p><p>雞扒</p><p>售價<br> （a）$8/磅　平之選<br> （b）$12.8/包<br> （c）$20.9/包<br> （d）$3.5/100g　</p><p>超市/街市資料</p><p>a.紅磡街市<br> 紅磡市政大廈<br> b.惠康（紅磡）<br> 紅磡家維邨地庫家儀樓1至2號舖<br> 21764157<br> c.百佳（紅磡）<br> 紅磡黃埔花園第3期地下1A<br> 23341426<br> d.吉之島（紅磡）<br> 紅磡黃埔花園第5及第6期地下及地庫1層<br> 26276688</p></body></html>