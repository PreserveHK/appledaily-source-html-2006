<html><header><meta charset="utf-8"><title>禁煙法例生效勢殺60網吧</title></header><body><h1>禁煙法例生效勢殺60網吧</h1><p>【本報訊】從前的網吧，例必是煙霧瀰漫的青年蒲點。將於明年1月1日生效的新禁煙法例，會對網吧帶來深遠影響，業內人士估計明年約有60間網吧因而結業。為了彌補煙民客仔的流失，有網吧集團已為後市鋪路，設法開拓市場，例如網吧稀客的OL一族。</p><p>教員工應付無理客人</p><p>《吸煙（公眾衞生）（修訂）條例》下月生效，擁有32間分店的連鎖式網吧集團i-ONE董事陳永基說，禁煙法例生效後，旗下網吧會流失一成客人，「我哋已經做定一啲工夫，例如禁煙告示，又提供培訓畀同事，教佢哋點樣應付無理嘅客人。」他估計來年會有兩成網吧因為禁煙而被淘汰，「好多網吧都係吞雲吐霧嘅，冇咗煙民幫襯，佢哋好難生存。事實上，近期已經有網吧唔再續租，因為睇唔通後市，尤其是喺深水埗一類嘅舊區嗰啲。」禁煙法例迫使網吧業進一步汰弱留強，全港網吧數量本來已由五年前的400間銳跌至今年的280間，明年將會再跌至約220間。<br> 另一網吧集團陽光網絡也一早作好部署，該公司董事陳龍盛說，早於半年前已開設無煙網吧，效果滿意，「其實唔少煙民自己都會介意二手煙，所以佢哋都話歡迎網吧禁煙。」<br> 有危就有機，陳永基說：「禁煙之後反而為我哋帶來另一類客人，就係平時好少來嘅OL，佢哋唔鍾意烏煙瘴氣嘅環境，網吧禁煙，可望吸引多啲女性。」自從月前i-ONE在銅鑼灣開設一間無煙網吧後，陸續吸引不少女性、甚至專業客人上網吧，這正是禁煙帶來的商機。</p></body></html>