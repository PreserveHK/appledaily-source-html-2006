<html><header><meta charset="utf-8"><title>求驗客手記：雷恩斯搵卡比路笨</title></header><body><h1>求驗客手記：雷恩斯搵卡比路笨</h1><p>皇家馬德里嘅阿仙奴借將雷恩斯，話希望周五歐冠盃16強抽籤可以抽到對「兵工廠」，仲話人人都會鍾意喺阿聯酋球場比賽。求大俠覺得雷恩斯咁鍾意不如下季返阿仙奴喇！其實，「兵工廠」效率高，絕對係皇馬剋星；而且教練卡比路亦唔想抽到阿仙奴，因為上屆歐冠盃8強兩回合計，當時由卡比路領軍嘅祖雲達斯就淨吞對方兩蛋兼出局！雷恩斯，想靠害咩？</p></body></html>