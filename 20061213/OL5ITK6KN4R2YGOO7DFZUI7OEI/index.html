<html><header><meta charset="utf-8"><title>同南瓜埋堆<br>臘鴨翻生更惹味</title></header><body><h1>同南瓜埋堆<br>臘鴨翻生更惹味</h1><p>北風起食臘味，冬天用臘味做餸的確惹味又暖胃，不過，唔好唔記得，臘味係長時間醃製嘅肉類，高脂高鹽，又有防腐劑，絕對多食無益。要同時兼顧口腹之慾同有營養，就要識得幫臘味搵啱拍檔，咁就verygood啦！<br>記者：趙珮倩<br>攝影：何家亮</p><p>示範：柴灣讀者呂太</p><p>臘鴨芋頭南瓜盅</p><p>價錢：$40/6人<br> 需時：35分鐘</p><p>材料：</p><p>臘鴨髀/件各1塊、芋頭1/2斤、南瓜1個、椰奶200毫升、薑片1塊、鹽1/3茶匙、雞粉1/5茶匙、豆粉1茶匙</p><p>做法：</p><p>臘鴨切件後汆水20分鐘備用。南瓜挖空，南瓜肉切粒。以薑片起鑊爆香臘鴨，依次放入芋頭及南瓜粒，加入半碗水，滾起後轉慢火燜8分鐘。之後落鹽和雞粉兜勻，倒入椰奶，落以豆粉加2湯匙水埋芡，再滾起，最後舀入已挖空的南瓜盅內即可。</p><p>貼士：</p><p>芋頭燜之前先泡油，就唔怕會燜到散晒。</p><p>知多啲：</p><p>臘味含極高鹽份，攝取過量鹽份，容易誘發高血壓影響健康；而多食南瓜則可有助降血壓，所以兩種食材配合得宜。</p><p>南瓜</p><p>售價<br> （a）$6/斤<br> （b）$1.9/100g<br> （c）$3.9/斤　平之選</p><p>荷芹木耳炒臘腸</p><p>價錢：$20/6人需時：15分鐘</p><p>材料：</p><p>臘腸/膶腸各一條、木耳2塊、荷蘭豆4両、豆亁2片、紅/黃燈籠椒各1/2個、芹菜1/2斤、薑片/蒜仔/蒜茸各適量、鹽1/3茶匙、糖1茶匙、燒酒1茶匙、雞粉少許調味、豆粉1/2茶匙、蠔油1茶匙</p><p>做法：</p><p>先將臘腸切片汆水5分鐘，瀝亁後用少許油爆香，備用。爆香薑片、蒜茸，蒜仔先炒，再落芹菜、荷蘭豆、豆亁、紅/黃燈籠椒、木耳，再落鹽、糖、雞粉、灒燒酒不停兜炒，最後放臘腸炒勻，再以蠔油、豆粉加水1湯匙埋芡即可。</p><p>貼士：</p><p>荷蘭豆炒之前加少許鹽汆水，可除臭青味。</p><p>知多啲：</p><p>所有臘味的醃製過程都會添加防腐劑硝酸鈉，以保持肉色光澤以及抑制細菌生長，但我們吃下這些物質，卻有致癌的危機；好彩荷蘭豆營養豐富，能降低膽固醇，提高我們的免疫能力，有助對抗外來致癌物質。</p><p>荷蘭豆</p><p>售價<br> （a）$6/半斤<br> （b）$6/6両<br> （c）$5.8/包　平之選</p><p>客家馬友臘肉釀苦瓜</p><p>價錢：$30/6人　需時：20分鐘</p><p>材料：</p><p>苦瓜1斤、臘肉2両、魚肉6両、半肥瘦肉8両、蝦米1両、馬友鹹魚1両、薑片2片、蒜頭3粒、豆豉1茶匙、糖1茶匙、豆粉少許<br> 芡汁：蠔油1湯匙、豆粉半茶匙、糖1茶匙、水2湯匙、麻油少許</p><p>做法：</p><p>臘肉切幼粒汆水5分鐘瀝亁，混入魚肉、半肥瘦肉、蝦米、鹹魚，落糖、半碗水及豆粉攪勻，釀入挖空的苦瓜中。薑片、蒜頭、豆豉起鑊，將已釀好的苦瓜煎到兩面金黃，然後倒入半碗水，水滾後調慢火燜12分鐘，埋芡即可。</p><p>知多啲：</p><p>臘肉中的肥豬肉脂肪含量極高；苦瓜則熱量很低但含有豐富的鉀、維生素Ｃ與葉酸，能減少油脂吸收，避免血壓過高，預防心血管疾病，亦有促進皮膚新陳代謝的功效。</p><p>苦瓜</p><p>售價<br> （a）$6/斤　平之選<br> （b）$1/100g<br> （c）$11.7/斤</p><p>超市/街市資料</p><p>a.藍田街市<br> 藍田啓田道萬有街市<br> b.吉之島（藍田）<br> 藍田啓田道啓田商場321至322號舖<br> 29526822<br> c.惠康（油麻地）<br> 油麻地眾坊街3號駿發花園5座地下1至11號<br> 23326158<br> d.華潤萬家（油麻地）<br> 油麻地新填地街80至86號<br> 27809537</p></body></html>