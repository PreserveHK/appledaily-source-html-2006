<html><header><meta charset="utf-8"><title>熱能滿身　冬天照衝！</title></header><body><h1>熱能滿身　冬天照衝！</h1><p>冬天好易肥，皆因凍起嚟自然乜都想食，甚至想學客家人，食啲油份重嘅食物保溫，但油淋淋又真係點都擺唔落口。不如睇吓有乜嘢高熱量食物，或者有技巧地炸吓嘢食──最後大火逼番啲油出嚟，雖然都會肥，但起碼入口嗰陣過到自己嗰關先。想好似超人家族咁，冬天都充滿力量，身子先要夠暖，咁至有條件、有動力衝鋒陷陣㗎嘛。<br>記者：劉昱蘭<br>攝影：陳偉強</p><p>示範：<br> 紫荊閣海鮮酒家李鴻生師傅<br> （26568222）</p><p>百花釀魚肚</p><p>價錢︰$50/4人<br> 需時︰15分鐘<br> 材料：魚肚4両、鮮蝦12両、蟹子適量、菜心少許、鹽/雞粉/麻油/水/白醋/生粉各適量<br> 芡汁︰鹽/雞粉/生粉/糖/水各少許<br> 做法：鮮蝦去殼去腸，以刀背拍爛再剁好，加鹽、雞粉及麻油調味，把蝦肉撻至起膠。魚肚浸凍水至腍，再以熱水加白醋滾一滾去油，索亁水再以清水滾起後過冷河及切件，拍上生粉，釀上蝦膠，以菜心穿好，猛火隔水蒸4分鐘後埋芡即可。</p><p>魚肚</p><p>售價<br> （a）$10/両　平之選<br> （c）$14.5/37.5g</p><p>薯仔雀巢牛柳條</p><p>價錢︰$22/4人<br> 需時︰20分鐘<br> 材料：薯仔3個、牛柳6両、青/紅椒各2個（切條）、薑2片、水/油/鹽/生粉各適量<br> 醃料︰生抽/胡椒粉/糖/生粉/油/喼汁各少許<br> 芡汁︰生粉/水/鹽/糖/雞粉各少許<br> 做法：薯仔去皮刨片再切絲，薯頭薯尾切條，滾起薯仔絲及薯條、過冷河後索亁水，加鹽及生粉拌勻。薯仔絲放在咖啡隔內，上面再多放一個咖啡隔，放在8成油內，以大火炸約1分鐘，輕輕一敲「雀巢」便輕易離開咖啡隔。薯條另炸2分鐘。另起油鑊爆香薑片，下醃好的牛柳炒，約8成熟時加入薯條及青紅椒，最後埋芡鋪雀巢上碟。</p><p>薯仔</p><p>售價<br> （a）$4/斤　平之選<br> （b）$7.9/公斤<br> （c）$4.9/400g<br> （d）$4.5/磅</p><p>荔茸鮑魚粒盒</p><p>價錢︰$35/4人<br> 需時︰15分鐘（未計蒸芋頭時間）<br> 材料：芋頭8両、澄麵/花生油各1両、鹽/雞粉各少許、鮑魚粒2両、西芹1/2條、紅蘿蔔少許、油適量<br> 做法：芋頭以大火蒸30分鐘，蒸後加入澄麵、花生油、鹽和雞粉拌勻攪成荔茸。荔茸包好已切粒的鮑魚、西芹及紅蘿蔔。燒滾10成油炸荔茸，定形起焦即熄火，浸至沒有油泡，再開大火逼出油份即成。</p><p>芋頭</p><p>售價<br> （a）$5/斤　平之選<br> （c）$4.4/550g</p><p>超市/街市資料</p><p>a.官涌街市<br> 佐敦官涌街官涌市政大廈<br> <br> b.惠康（屯門）<br> 屯門良景邨良景樓購物中心<br> 305號24551183<br> <br> c.吉之島（樂富）<br> 九龍聯合道樂富中心第2期<br> 23393388<br> <br> d.百佳（九龍城）<br> 九龍城廣場LG層22號舖<br> 27167900</p></body></html>