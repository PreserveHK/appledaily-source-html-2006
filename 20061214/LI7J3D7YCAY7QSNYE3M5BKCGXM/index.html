<html><header><meta charset="utf-8"><title>車精品：Enzo引擎每台賣9萬？</title></header><body><h1>車精品：Enzo引擎每台賣9萬？</h1><p>買1部法拉利嘅價錢，分分鐘可以買到樓，若話你知唔使10萬就Ok，係咪好Surprise呢？不過，我指嘅其實係每部要花上2年時間、車架至引擎每口螺絲都係人手打造，並由意大利名師Stefano及TerzoDalia這對父子兵設計嘅法拉利1:3引擎模型。呢啲模型手工精細，更參照各款真實法拉利引擎而製，用料分別係鋁、鋼及碳纖，每口螺絲可自行拆除，引擎內嘅活塞更可依足實物嘅點火次序一上一落活動。部份型號更配埋車架，將引擎置於其中。</p><p>當中最平Enzo淨引擎模型售價為$90,186，同真車一樣全球限量349部。此外，250SWB及250California引擎模型更配備埋車架，各售$165,535；如果你想訂製獨特型號的法拉利引擎亦得，不過就要起碼花上2年時間等候啦！<br> 記者：陸伊琳<br> 攝影：伍慶泉<br> 模特兒：Katie</p><p>查詢：23650269(勵駿汽車)<br> 網址：www.terzodalia.com</p></body></html>