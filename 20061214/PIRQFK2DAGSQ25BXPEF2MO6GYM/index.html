<html><header><meta charset="utf-8"><title>甩褲甩鞋　再戰舞林<br>Yumiko一提扑志偉封嘴</title></header><body><h1>甩褲甩鞋　再戰舞林<br>Yumiko一提扑志偉封嘴</h1><p>鄭希怡（Yumiko）早前在《歡樂滿東華》甩褲，昨日她出席活動時，談到曾志偉失言後向她公開道歉，Yumiko表示多謝關心，當問到志偉抵不抵被扑頭時，其經理人霍汶希即搶答，以免她說錯話。</p><p>鄭希怡、容祖兒（Joey）、張敬軒及SunBoy'Z等，昨日到銅鑼灣CEONeway出席明年公演的音樂劇《Safari薩花拉》記者會，屆時眾人會以動物造型示人。在《歡樂滿東華》中發生甩褲事件的Yumiko，心情已平復不少，更跟Joey雞啄唔斷。</p><p>跳舞着定打底褲</p><p>Yumiko接受訪問時表示心情已回復正常，面對各雜誌的封面報道也以平常心看待，對於曾志偉向她道歉，她說：「我覺得已經冇事，多謝佢關心，大家都係做善事，唔好令呢件事搞到更加大。」不過她不肯評論志偉將失言責任推到薛家燕身上。至於譚詠麟早前曾戲言懲罰志偉的方法就是扑他的頭，問Yumiko志偉抵不抵被扑時，Yumiko未及回應，其經理人霍汶希已搶答說：「今次Yumiko係為慈善出發，冇嬲任何人，唔需要有人道歉。」<br> Yumiko將起程到上海參加《舞林大會》複賽，由於早前她在台上跳甩鞋，加上近日又發生甩褲事件，故她強調會更加小心衫褲服裝，就連一雙鞋的扣子也會用針線縫好，她說：「我只要做好準備，就應該唔會有陰影，準備得好就放心，今次我會着肉色長裙，一件過會安全啲，但我都會着定打底褲。」&#13;</p><p>不知用薯仔代炭</p><p>Joey和SunBoy'Z在《歡樂滿東華》中表演赤腳行火炭路，被踢爆以薯仔代替炭，他們強調事前不知情，Joey說：「可能考慮到我唔係鐵人，所以先用技巧性嘅嘢令我哋順利演出，講到尾係為籌款，付出努力都要顧及安全。」不過SunBoy'Z的William坦言他們真心做善事卻被人批評，感到不開心。<br> 此外，張敬軒早前哮喘病發，他自爆其母親不時煲奇怪的湯水給他，當中包括牛鞭和海馬等，就連胎盤也試過。<br> 採訪：駱華齡　攝影：陳慧安</p></body></html>