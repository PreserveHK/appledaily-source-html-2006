<html><header><meta charset="utf-8"><title>陳志雲認有人斟獎</title></header><body><h1>陳志雲認有人斟獎</h1><p>陳志雲(右)噚日接受商台嘅訪問，問佢頒獎禮有冇內定呢回事？陳志雲話：「梗係冇啦，不過都會有人搵我傾吓，好似每年啲音樂頒獎禮咁，好多唱片公司都會搵有份投票嘅人講吓佢哋旗下歌手有幾勤力，點樣值得攞獎。」問到台慶大合照，有冇排位呢回事？陳志雲就話：「都有少少，咁都要尊重番一啲有江湖地位嘅藝人，畀佢哋企正中間位。」</p></body></html>