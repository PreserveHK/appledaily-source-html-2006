<html><header><meta charset="utf-8"><title>平凡罐頭　瞬間變歐陸美食</title></header><body><h1>平凡罐頭　瞬間變歐陸美食</h1><p>都市大忙人，忙足一日，夜晚嗰餐唔想出街食，返屋企煮又冇時間，唔通真係要捱罐頭咁慘！其實，只要發揮創意，食罐頭餸一樣可以係無限享受。絕冇誇口㗎，今日教大家點樣喺一瞬間，將幾罐平凡之極嘅罐頭，變晒高貴歐陸美食出場。<br>攝影︰何家亮</p><p>撰文及示範︰<br> KitMak（飲食專欄作家）</p><p>炸魚扁意粉伴豆豉忌廉汁</p><p>價錢︰$22/2人<br> 需時︰20分鐘<br> 材料：罐頭豆豉鯪魚1罐、洋葱半個、蘑菇8至10粒、扁意粉250克、忌廉250克、雞粉少許、甜羅勒葉少許<br> 做法：將罐頭內的豆豉撈出；鯪魚留一條完整的，其餘切碎，豆豉和魚均隔去油份。蘑菇切片備用。不用下油，亁鑊爆香豆豉，再下洋葱一同爆香。然後下扁意粉、蘑菇片及鯪魚肉炒勻。最後下忌廉、雞粉及甜羅勒葉略炒，上碟放完整鯪魚於意粉上，即可享用。<br> 口感：以豆豉鯪魚代替昂貴的油浸鯷魚，香濃之餘更充滿炸豆豉的香味，再配合鮮忌廉炒成的意粉，味道雙倍濃郁！</p><p>豆豉鯪魚（珠江橋牌）</p><p>售價<br> （a）$8/1罐（227g）　平之選<br> （b）$19.8/2罐<br> （c）$17/2罐<br> （d）$9.5/1罐</p><p>焗免治牛肉薯盒</p><p>價錢︰$30/6人<br> 需時︰30分鐘<br> 材料：罐頭鹹牛肉1罐、蒜頭5至6粒、生抽1湯匙、茄汁4至5湯匙、糖1/2湯匙、水2至3湯匙、薯仔2個、雞蛋1隻、青豆/牛油/麵包糠少許<br> 做法：薯仔去皮烚熟後，切成小塊，並用湯匙壓成茸。蒜頭切成蒜茸爆香，下鹹牛肉炒勻。下茄汁、生抽、糖及水同煮滾，再下灼熟之青豆煮成肉醬。將薯茸、牛油、雞蛋混合，鋪在肉醬面上成薯盒。掃上蛋汁，灑些麵包糠，放入預熱的焗爐以200℃焗10分鐘至金黃色即可。<br> 口感：肉醬濃中帶酸甜，薯盒香脆。</p><p>薯仔</p><p>售價<br> （a）$5/斤<br> （b）$7.9/公斤　平之選<br> （c）$4/磅</p><p>香肉比得</p><p>價錢︰$20/4人<br> 需時︰15分鐘<br> 材料：午餐肉10安士、比得包4個（Pita）、唐生菜1棵、紫椰菜少許、英國梅子醬隨意<br> 做法：午餐肉切條煎香。比得包切半開邊，夾以午餐肉及蔬菜，塗些英國梅子醬即可。想豐富點，可加入粟米或其他蔬菜。<br> 口感：清新而有肉味，英國梅子醬清甜，充滿歐陸風味。</p><p>唐生菜</p><p>售價<br> （a）$7/斤<br> （b）$3.9/包　平之選<br> （c）$4.5/磅</p><p>超市/街市資料</p><p>a　跑馬地街市<br> 跑馬地黃泥涌市政大廈<br> <br> b　惠康（跑馬地）<br> 香港跑馬地成和道13至19號地下<br> 22340393<br> <br> c　百佳（灣仔）<br> 灣仔軒尼詩道302至308號集成中心地庫<br> 28939466<br> <br> d　華潤萬家（灣仔）<br> 灣仔石水渠街1至13號其發大廈地庫<br> 28916540</p></body></html>