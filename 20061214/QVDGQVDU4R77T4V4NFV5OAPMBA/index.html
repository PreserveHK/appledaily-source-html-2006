<html><header><meta charset="utf-8"><title>國際網絡：棒球球證美國秘撈筍工</title></header><body><h1>國際網絡：棒球球證美國秘撈筍工</h1><p>年尾時候，勞工市場特別多臨時工，為唔少「撲水」過年關嘅人士造就搵外快機會。雖然話經濟復蘇，但美國唔少打工仔都要做兼職先維持到生活。</p><p>月入逾5000元</p><p>喺《MSN》討論區，badmoneymover問，有乜嘢途徑可以搵秘撈？diverdown34話，佢自己兼職做棒球同埋壘球球證，每年大約做7個月。<br> 喺常規賽，每個月平均有700至1000美元（約5441至7730港元），而喺季後賽亦可每月賺600美元左右，人工好唔在講，呢份工仲好有滿足感。<br> 音樂天才Trippin_Billy話，佢經常喺派對、婚宴、歡迎會上兼職演奏爵士樂，每個月演奏2至4場，就可每月賺約400美元，呢份工做得好開心。<br> laurenjane01好有生意頭腦，佢話可以喺拍賣會、跳蚤市場，或者車房「執平貨」，然後喺社郡網站Craigslist轉售圖利。mmbelle02話，佢兼職做女侍應，月薪約700至800美元。<br> 美國賓夕凡尼亞州立大學經濟學教授朗尼‧戈爾登說，調查發現，過去10至20年，美國「打工仔」的實際收入漸趨下降，主要受全球化帶來的競爭、工會解散及最低工資停滯不前影響。由於工資升幅低於通脹，美國人被迫要延長工作時間，或者做兼職搵錢。</p></body></html>