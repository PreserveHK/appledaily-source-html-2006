<html><header><meta charset="utf-8"><title>孖寶霸梳化　套房設御廁<br>廖碧兒買大屋以狗為尊</title></header><body><h1>孖寶霸梳化　套房設御廁<br>廖碧兒買大屋以狗為尊</h1><p>早前有指廖碧兒的父母頻頻於西貢睇豪宅，打算另覓新居，日前廖碧兒坦言真有其事，她想找間大一點的單位，讓父母住得舒服一點之餘，也給一對狗仔有較多活動空間。</p><p>廖碧兒（Bernice）目前居於將軍澳，早前有報道指其父母頻睇西貢豪宅，似有意另覓新居，日前Bernice在北角接受訪問時對此說：「我係想搬屋，因為𠵱家屋企有兩隻狗仔Mac同Bailey，細佬有時由北京返港，加埋爹哋同媽咪，真係有啲唔夠住，想畀多啲活動空間兩隻狗仔。」</p><p>廚房整蛋糕</p><p>Bernice稱為新屋選址十分頭痛，她說：「香港住house責任大，因為冇security，有時拍劇收得夜會好危險，但住樓都要揀番公司附近，都唔係太急住搬，做吓嘢先，再儲多啲錢先買，不過都有密切留意樓市。」<br> 談到理想布置，Bernice笑稱一定要很有家居的感覺，廳的梳化一定要是布做的，她說：「因為布梳化可以瞓喺度睇電視，我兩隻狗都好鍾意睇電視；至於廚房我就要多工具，因為可以喺廚房整蛋糕。」</p><p>大衣櫃放衫</p><p>問到可會將閨房布置得充滿少女味，Bernice笑說：「咁就唔會，但我一定要房入面有個套廁，因為夜晚兩隻狗仔會入嚟同我瞓，所以我要將佢哋嘅狗廁所放入我廁所。我間房唔需要靚，但就一定要有大衣櫃，因為𠵱家啲衫已經有好多要放出廳。」<br> 採訪：馮美茵　攝影：林德雄<br> 服裝提供：GuyLaroche、CharlesJourdan<br> 化妝提供：PaulineChan（Beauty-Tech）<br> 髮型提供：WardenLukfromIIcolpo<br> 場地提供：LZ生活經驗</p></body></html>