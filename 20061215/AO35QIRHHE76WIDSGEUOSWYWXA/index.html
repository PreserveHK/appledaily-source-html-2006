<html><header><meta charset="utf-8"><title>嘩！新Tech：送6部BenQX720<br>教你影彩色聖誕</title></header><body><h1>嘩！新Tech：送6部BenQX720<br>教你影彩色聖誕</h1><p>最近走一轉尖沙嘴，見到唔少大廈已經換上聖誕燈飾，好有節日氣氛，見到咁靚燈飾自然想拍低佢留念，今日就由BenQX720親身上陣，教埋你影燈飾小秘技！若果你連DC都未有，記得睇埋本版遊戲篇，《蘋果》將聯同BenQ送出6部700萬像素卡片形DCX720畀讀者，記得填妥將表格Fax嚟。<br>記者：許福合<br>攝影：楊錦文<br>ImageGirl：Zoe</p><p>影海旁燈飾　要用夜景模式</p><p>BenQX720儍瓜DC唔係高級Prosumer相機，影遠處夜景有一定限制，因為無咗手動拍攝模式，如用全自動模式拍攝，會出現曝光不足情況。<br> 好似響尖沙嘴海旁影香港全夜景兼燈飾，效果要好就要於相機內作調校，最重要梗係將X720個拍攝模式由自動改為夜景，相機就自動採用最適合夜景環境的設定，閃燈亦會自動開啓，好似隔籬張相咁，㩒個掣，叫朋友就擺個靚Pose就搞點。</p><p>廣場影人和景　防震加ISO1200</p><p>尖沙嘴南洋中心係拍攝人加景聖誕熱點，人流多、影得急，定要用X720偉大嘅防手震功能；X720只有120g，拎上手好輕鬆，但輕飄飄就好易手震，去到南洋中心更加容易出事！X720所使用SSF防手震，對拍攝時輕微震動都能夠作出修正，但一定要配合ISO1200感光度，令燈飾背景更加清晰。</p><p>東海外拍片　記得用ISO4000</p><p>東海商業中心外燈飾閃閃吓，最好拍短片喇，X720特別設有夜拍短片模式，用ISO4000感光度拍MPEG4影片，再用埋防手震功能，只是畫面微粒較粗，不過勝在可以拎住周圍拍，比影相過癮好多。</p><p>提提你：用變焦取景　校啱曝光</p><p>用卡片DC影相時，主要靠相機內測光系統決定曝光，所以取景時應盡量令到燈飾佔位較大，同時縮小黑位地方，咁做可以令背景更多嘢睇，同時因為整體光度高，相機會以較快快門拍攝，避免手震情況。提一提你，影相時可用埋變焦功能構圖，X720一類卡片DC，大多提供3倍光學變焦，以今次影人影燈飾為例，其實都好夠用。</p><p>BenQX720小簡介</p><p>BenQ趁住聖誕推出X720，外形已經好啱做聖誕禮物，火紅色機身，而且用金屬質料，硬淨得來，摸上手又唔驚印上手指模，加埋超薄12.5mm機身，放落褲袋就可以周圍走，見到靚燈飾隨時就可以拎出來影餐飽！</p><p>Profile</p><p>感光元件：720萬像素CCD<br> 變焦鏡頭：3倍光學/4倍數碼<br> LCD：2.5"<br> ISO：80/160/320/400/800/1200<br> 記憶：內置18MB/SD卡<br> 電源：鋰電池<br> 體積：91×60×12.5~14.7mm<br> 重量：120g<br> 查詢：BenQ（23306929）<br> $2,380（連1GBSD卡）（百老滙獨家發售）</p><p>遊戲篇</p><p>睇完介紹，都想拎住BenQX720過快樂聖誕？立即闖過以下兩關，填妥表格第一時間Fax嚟。</p><p>第一關問答題</p><p>1.X720採用多少萬像素CCD？<br> A500<br> B720<br> C800<br> <br> 2.當使用拍片模式時，ISO最高係幾多？<br> A800<br> B1200<br> C4000<br> <br> 3.X720機背LCD幾大？<br> A2"<br> B2.2"<br> C2.5"</p><p>第二關估燈謎</p><p>試從以下相片內燈飾設計，選取所在大廈名稱？</p><p>參加辦法</p><p>1.參加者須將答案填妥在參加表格內，並聯同個人資料*，傳真至27420542/23075869，即有機會獲獎。<br> 2.遊戲時間為今日早上10:00至下午5:00，過早或逾時均作廢。每人只限參加一次，每次只可傳真一張表格，多過一張者以第一張為準。<br> 3.答中所有問題而又最早傳真**的頭6名參加者各得到BenQX720一部。<br> 4.如沒有參加者答中全部問題，則以答中最多問題及答案最接近者獲獎。（答案相同則以傳真時間**最早者可獲獎。）<br> 5.得獎者將有專人通知。<br> 6.為公平起見，《蘋果日報》及BenQ員工、家屬不得參加是次遊戲。<br> 7.《蘋果日報》對賽果保留最終決定權，參加者不得異議。<br> 8.所有獎品之保養由獎品供應商負責，《蘋果日報》概不負責。<br> *參加表格上之姓名須與身份證相同，否則將被取消資格。<br> **以本報傳真機所顯示的時間為準。<br> ‧必須憑報紙上的參加表格才可以參加遊戲‧</p></body></html>