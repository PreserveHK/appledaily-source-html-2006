<html><header><meta charset="utf-8"><title>二手筍盤：「現代」0手車四驅$11萬有交易</title></header><body><h1>二手筍盤：「現代」0手車四驅$11萬有交易</h1><p>無可否認，想搵架新淨又優質的二手車並非易事，但好彩世界上仲有一樣嘢叫「經理車」，二手得嚟里數少又新淨，而且好多重係屬於0手車，好似今、明兩日「現代汽車」就有一批新簇簇經理車大平賣，幾乎咩類型都有，最平推介有11萬元Tucson四驅車，趁Weekend得閒不如走番轉，話唔定有斬獲。<br><br>記者：黃婉冰</p><p>Tucson2.0　齊料靚四驅</p><p>11萬有架四驅玩仲想點？這部04年Tucson2.0有晒天窗、頂架、cruisecontrol、泊車感應器，4前速+/-波，啱晒後生仔口味。<br> 當年車價：＄160,805<br> 二手叫價：＄110,000<br> 抵買指數：★★★★</p><p>Trajet2.7　勁減9萬9
</p><p>想趁新年前出番架車同屋企人去玩，首推這架Trajet七人車，重點係勁減9萬9，天窗、尾翼、真皮軚環、前後恒溫冷氣，有埋「walk-through」設計，上落夠晒方便。<br> 當年車價：＄219,000<br> 二手叫價：＄120,000<br> 抵買指數：★★★★★</p><p>TG3.3　平坐行政座駕</p><p>都係嗰句，TG勝在唔會通街都係，想買舒服又大方的房車，此乃最佳之選。05年車，牌費去到3月，只行10,900km，Xenon頭燈、電尾簾、原廠Infinity音響，普通房車價，諗得過喎。<br> 當年車價：＄278,000<br> 二手叫價：＄222,000<br> 抵買指數：★★★1/2★</p><p>現代優質二手車展銷資料：<br> 日期：今、明兩天<br> 時間：10:00am-6:00pm<br> 地點：九龍青山道495號誠信工業大廈地下現代汽車維修中心<br> 電話：31053828</p></body></html>