<html><header><meta charset="utf-8"><title>散戶連線：炒燶股票去IFC</title></header><body><h1>散戶連線：炒燶股票去IFC</h1><p>唔係中環人，唔知IFC係乜並唔出奇，好似網友嫩B一隻喺《香港討論區》就問：「成日喺度聽到人提IFC，炒輸咗股票就要去嗰度，其實係咩地方嚟㗎？」雖然嫩B講明叫大家唔好笑佢，但難逃被整蠱命運，peggybee1就話IFC=InternationalFundingCentre。</p><p>四叔幫到你</p><p>好彩skyrolex講真話，IFC即國際金融中心英文InternationalFinanceCentre嘅簡稱，佢仲講出炒燶股去IFC嘅真正原因：「全港最高嘅大廈有88層」，輸股票去嗰度做乜？心照啦。<br> 不過，做人唔使咁灰嘅，fugitive就話去嗰度唔係自尋短見，而係「thereuncle4willteachyouhowtotrade」意思係：嗰度有四叔（「香港畢菲特」李兆基）教你點炒股。都話呢期四叔風頭最勁啦！</p></body></html>