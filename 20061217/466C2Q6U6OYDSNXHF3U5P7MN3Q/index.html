<html><header><meta charset="utf-8"><title>嗌 - 谷德昭</title></header><body><h1>嗌 - 谷德昭</h1><p>球類運動員有兩種，一種嗌，一種唔嗌，普遍華裔球員包括中、港、台都多數唔嗌，他們作賽時都傾向於較含蓄、低調與務實，不太發出聲音，反觀來自西方、日本及韓國的球員都較喜歡嗌。除非實力遠超對手，壓倒性地佔了優勢，那當然越唔嗌越瀟灑，但若然雙方勢均力敵，那麼嗌的一方總顯得較有氣勢，不嗌的一方則較患得患失，有時候，球類比賽有點像賭博，講技術也講氣勢，有氣勢的一方運氣會像好一點，球觸網的一剎那一係過到網一係過唔到網，大聲嗌的一方的球總是好像比較容易過網得分。<br> 中港有幾位球員也喜歡嗌，羽毛球小將葉姵延除了擁有初生老虎的膽識與體力，那嗌聲確實也助了聲威，把張寧嗌得心煩意亂，敗下陣來。乒乓孖寶李靜與高禮澤，前者嗌後者唔嗌，一剛一柔、一陽一陰、長短棍勇奪亞運金牌。最著名的嗌當然來自當年的乒乓巨人鄧亞萍，鄧亞萍像鄧小平先生般五短身材，但嗌聲震天，在乒乓球場上彈彈嗌嗌，打盡天下無敵手，是華人中嗌的典範。<br> 不只在球場上，在生活上有時也須嗌一嗌，毋須強迫自己選擇嗌與唔嗌，可以每樣有啲，力從心發，勁隨意到，無論是讀書或做事，覺得有需要時便嗌它一嗌，警醒自己也震震聲威。當然考考吓會考就唔好無端端嗌，否則後果自負。</p></body></html>