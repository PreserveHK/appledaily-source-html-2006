<html><header><meta charset="utf-8"><title>資料寶藏：小注試「盲門」波膽 - 藍鑽石</title></header><body><h1>資料寶藏：小注試「盲門」波膽 - 藍鑽石</h1><p>難得，難得，當羅馬對巴勒莫開波時，隔籬台西甲直播近尾聲，即同時段大晒。羅馬今季不時開冷門波膽，今仗既屬大戰，值得揀一、兩個冷膽小注試試。<br> 今季意甲除榜首國際米蘭外，就只有今仗對陣的羅馬、巴勒莫曾贏過「其他」波膽。羅馬擺明係一支「你估佢唔到」的飄忽球隊，若只計聯賽，再將主、客分類，則開季以來15場波膽完全不同。最特別是經常開出動輒超過15倍的冷門波膽（見附表）。若吼中羅馬的波膽，滿足感是不言而喻。</p><p>可吼3:2及4:2</p><p>如果捉路，信羅馬今場不會再開之前15個波膽，其實選擇已不多。兩軍攻力強，潛在入球騷的可能性，既如此，今季尚屬羅馬「盲門」的19倍3:2及50倍4:2都值考慮。<br> 文：藍鑽石</p></body></html>