<html><header><meta charset="utf-8"><title>理大校園野戰勝地曝光<br></title></header><body><h1>理大校園野戰勝地曝光<br></h1><p>公眾地方不應做有傷風化行為，但一些情到濃時的情侶大概顧不得這麼多了！網友ALEKIM在UwantsForum發起網上投票，問題是「大家覺得有無人會喺Poly（理工大學）打野戰呢？」結果出人意表，竟然有七成半人認為有甚至曾親眼目擊，網友還大爆校內幽會熱點㖭！</p><p>大學應是求學問做研究的地方，淪為偷情勝地，福爾摩斯二世認為可能與學生愛追求刺激有關，「咁多後生仔女，點都會有啲比較衝動又愛刺激嘅人。」網民maxtam一副識途老馬口脗，「入夜之後，去BCCore同YCore，求其揀間空房入去就得。」</p><p>「哈哈，好刺激」</p><p>網友nicole爆料，曾目擊有情侶在BCCore四樓空置房間接吻，「我一開門就見到佢哋kiss，哈哈，好刺激。」isaaolee講得更白，「學生會附近嗰啲房，成日有人做㗎。」<br> 警衞室下草地成熱點<br> 理大舊生Numb_ball稱，校園春光盛行已久，兩年前我讀PolyU時已見過，喺警衞室下面塊草地，好多人都睇過。」Funnykid更說足球場後面空地也是情侶愛流連的地方，「我懷疑圖書館都有。」Tony認為現時不少同學住在宿舍，在校園胡作非為者相信會減少，「要搞都返hall搞啦，使咩喺公眾地方做咁危險？」<br> <br> 《蘋果》網聞版請你報料！大家無論在網上網外發現任何騎呢搞笑的事情，都歡迎提供照片或短片資料。<br> 一經採用可獲酬100元<br> 請附姓名、電話及電郵地址，電郵到：newsapple@appledaily.com</p></body></html>