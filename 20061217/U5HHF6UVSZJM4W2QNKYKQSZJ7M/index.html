<html><header><meta charset="utf-8"><title>蘋果視窗：迫走公屋富戶刺激樓市</title></header><body><h1>蘋果視窗：迫走公屋富戶刺激樓市</h1><p>近年樓市死氣沉沉，谷極都唔起，網友Maytin喺《香港討論區》獻計，話如果政府肯拖埋一班公屋富戶落水，迫佢哋交番間公屋出嚟，咁唔單止做到善用社會資源，仲可以帶動中下價物業市場，到時樓市就有救，一舉兩得。<br> 對於Maytin嘅提議，唔少網民都舉腳贊成，認為政府應該係時候重新審查公屋住戶入息，網友胡緊途更加忿忿不平指出︰「上市公司主席阿媽都霸住間公屋、街市阿嬸又可以輕易攞100萬CASH出嚟俾人呃，仲有好多揸的士、收現錢嘅行業，總之喺香港，你正常打份工不如做老散，否則得不償失，好多住公屋都喺大陸買咗樓，根本就係納稅人畀錢佢投資！」<br> 網友chriswcw喺銀行打工嘅S.Q.A，亦踢爆好多公屋居民其實「禾稈冚珍珠」，銀行戶口有100萬現金並唔係奇事。</p><p>私樓質素差影響銷情</p><p>中下價物業市場，到時樓市就有救，一舉兩得。<br> 對於Maytin嘅提議，唔少網民都舉腳贊成，認為政府應該係時候重新審查公屋住戶入息，網友胡緊途更加忿忿不平指出︰「上市公司主席阿媽都霸住間公屋、街市阿嬸又可以輕易攞100萬CASH出嚟俾人呃，仲有好多揸的士、收現錢嘅行業，總之喺香港，你正常打份工不如做老散，否則得不償失，好多住公屋都喺大陸買咗樓，根本就係納稅人畀錢佢投資！」<br> 網友chriswcw喺銀行打工嘅S.Q.A，亦踢爆好多公屋居民其實「禾稈冚珍珠」，銀行戶口有100萬現金並唔係奇事。<br> 私樓質素差影響銷情<br> 當大家狂插公屋富戶嘅時候，身為公屋居民嘅小賤男就有另類睇法︰「其實係政府啲政策搞到啲人唔想買樓，佢哋太偏袒啲奸商喇，畀咗大半積蓄買層私樓，之後要幫地產商打死一世工，但最慘係生活質素冇改變到，反而差咗，例如買間600平方呎嘅樓，實用率得六成，我𠵱家住緊嗰度成500平方呎實用面積（公屋）就算我有100萬，都唔會買樓喇（雖然我冇），畀兩倍租都好過，因為住得好啲。」<br> 香港現時有逾60萬戶公屋居民，當中有不少「隱形富戶」，政府好應該廣泛聽取民意，唔好再採取鴕鳥政策。</p></body></html>