<html><header><meta charset="utf-8"><title>12℃食麻辣菜<br>成身㷫烚烚</title></header><body><h1>12℃食麻辣菜<br>成身㷫烚烚</h1><p>喺呢個入冬以來最凍嘅日子，除咗打邊爐外，食麻辣嘢一樣咁正。一入口，味蕾先受到巨大刺激，然後辣味留喺喉嚨內，飲水都飲唔切嗰下，已經辣到乜都唔記得，食多幾啖就簡直標晒汗，靚女都忍唔住熱到要除衫，咁就真係唔只暖身咁簡單，成枱雄性動物肯定即時OnFire㖭！<br>記者：劉昱蘭<br>攝影：譚盈傑<br>示範：屯門讀者Maggie</p><p>麻辣生蠔豆腐羮</p><p>價錢︰$20/3人<br> 需時︰15分鐘<br> 材料：生蠔5両、嫩豆腐1/2磚，蘑菇10粒、蒜茸/辣椒片/生粉/鹽/油/葱花各少許<br> 調味：高湯1碗、辣豆瓣醬1湯匙、辣粉1茶匙、老抽1/2湯匙、辣麻油/鹽/香醋/生粉水各適量</p><p>做法：嫩豆腐切丁，蘑菇洗淨，生蠔以生粉及鹽洗3次去潺。燒熱油，放進蒜茸、辣椒片、辣豆瓣醬爆香，加高湯煮滾，放豆腐、蘑菇、辣粉、辣麻油、老抽、鹽燒煮5分鐘，再放生蠔煮3分鐘，埋生粉芡，撒上香醋及葱花即可。</p><p>生蠔</p><p>售價<br> （b）$32/斤<br> （d）$9.6/0.242公斤　平之選</p><p>辛辣肉醬饅頭</p><p>價錢︰$12/6人<br> 需時︰10分鐘<br> 材料：瘦肉1/2斤、指天椒碎/豆瓣醬各1湯匙、糖2湯匙、饅頭（現成的）6個<br> 調味︰醬油3湯匙、鹽1茶匙、薑汁酒1湯匙、油適量<br> 做法：瘦肉切碎，與指天椒碎、豆瓣醬及糖混合拌勻。起油鑊，用大火將材料炒勻，加入調味再炒約5分鐘。饅頭蒸熱，𠝹開夾肉醬食用。</p><p>瘦肉</p><p>售價<br> （a）$9.4/350g<br> （b）$24/斤<br> （c）$18.6/磅<br> （d）$9.9/磅　平之選</p><p>麻辣雞凍</p><p>價錢︰$26/4人<br> 需時︰30分鐘（未計醃肉時間）<br> 材料：雞胸肉1/2斤（切丁）、葱4條（切段）、花椒粒1湯匙、雞腳6隻、薑5片、高湯1碗、醬油1湯匙、糖1/2茶匙<br> 調味︰醬油3湯匙、糖/鹽各1茶匙、紹興酒1湯匙、麻辣油/麻辣醬各4湯匙<br> 做法：將葱、薑、花椒粒放進煲湯袋中紮緊，雞丁以醬油及糖醃好後蒸熟。將煲湯袋、高湯、雞腳及調味一起放入鍋內，煮滾後轉中火，將醬汁收至微稠。最後將醬汁與蒸好的雞丁倒入容器內，攤涼後放入冰箱冷藏，凝固後切塊食用。</p><p>雞胸肉</p><p>售價<br> （b）$10/磅　平之選<br> （d）$21/斤</p><p>超市/街市資料</p><p>a.惠康（觀塘）<br> 觀塘宜安街22至26號地下<br> 27979012</p><p>b.觀塘街市<br> 觀塘瑞和街市政大廈街市</p><p>c.百佳（觀塘）<br> 觀塘輔仁街85號A地下<br> 27979009</p><p>d.華潤萬家（土瓜灣）<br> 土瓜灣馬頭角道33號欣榮花園地下<br> 27133636</p></body></html>