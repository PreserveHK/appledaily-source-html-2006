<html><header><meta charset="utf-8"><title>盞鬼嘢：Wii變藍光信箱</title></header><body><h1>盞鬼嘢：Wii變藍光信箱</h1><p>對好多新Wii機主，買咗機返屋企第一件事，可能唔係試吓Games，而係先set好個上網功能，筆者亦唔例外，以前聽過任天堂個Wi-Fi與一般Wi-Fi有啲唔同，一直都不大相信，無理由有兩種Wi-Fi啩！而且NDSL經Wi-Fi與家中陳年Router一直相安無事，合作愉快，誰知新返來Wii與Router竟然起衝突，花咗我唔少時間。事緣入咗部日版，介面只有日文，好多時出現Error根本唔知點解，最後發現係同Router接駁出問題，ErrorCode係51330，上網一睇發現唔少人都有相同情況，有高手就教將Router無線網絡頻道轉去1或11，即管照做轉去1一試，果然無問題成功上網，各位遇到類似情況，可以作個參考。</p><p>雖然現時只有購物頻道可以上到，不過最重要可以玩到MiiChannel，網上已經有好多網站設有WiiNo交換板，只要互相Add咗對方，設定好嘅Mii人仔就可經Connect24走到對方Wii內，而且可以收發信件，每當有新人仔或信件送到，部Wii插碟位仲會放出藍光提醒你，好似變成信箱一樣。新到Mii人仔唔係得個睇字，遊戲內如《WiiSports》可以揀番嚟用，好盞鬼！<br> 記者：許福合</p><p>Wiino交換板： http://www.uwants.com/viewthread.php?tid=3038754&amp;extra=page%3D1 </p></body></html>