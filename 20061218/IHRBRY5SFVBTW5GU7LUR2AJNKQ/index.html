<html><header><meta charset="utf-8"><title>魚缸暴炒族：粵投令人愛又恨</title></header><body><h1>魚缸暴炒族：粵投令人愛又恨</h1><p>老牌紅籌股之中，粵海投資（270）股價走勢一向予散戶感覺是極其蠱惑，很多時你以為可以看好，它卻偏偏事與願違，所以在芸芸一眾中資股之中，縱使粵投基本因素如何吸引，都令人難以放心買入，不少散戶更敬而遠之，星俠甚至聽過有散戶揚言寧願炒輪好過！<br> 粵投附屬公司粵港供水控股，及粵港供水控股之附屬供水公司，剛與工銀亞洲（349）及工行（1398）深圳分行簽訂為期4年的12.74億元信貸額度。附屬公司下面又有附屬公司，驟眼睇好似幾複雜，但最重要的是今次供水控股再融資，可為集團全期節省約1.2億元利息開支。由於供水業務係粵投主要利潤來源，換言之，有關節省利息的安排對粵投應屬好事一宗。<br> 撇開供水業務，粵投曾在中期報告指出，只要市場時機成熟，打算將酒店業務分拆上市。現時內地酒店概念當炒，錦江酒店（2006）上市表現有目共睹，隨時變成粵投分拆內地酒店業的動力。</p><p>走勢波動難炒</p><p>分拆酒店不但可為公司帶來一筆可觀盈利，粵投亦會專注現有之供水核心業務，母公司再行注入供水項目亦順理成章，所以若數粵投潛在利好因素，其實一點都不輸蝕。但看過近期粵投走勢，都知十分難炒，所以不慣股份波動走勢的散戶，即使入市都不宜大注。<br> 方星俠</p></body></html>