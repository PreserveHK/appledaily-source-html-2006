<html><header><meta charset="utf-8"><title>《WinningElevenDS》名作賤賣</title></header><body><h1>《WinningElevenDS》名作賤賣</h1><p>名作一定好賣？曾幾何時大家都當係大作嘅《WinningElevenDS》，試玩過嘅人都劣評如潮，價位唔使幾日就插水咁插，有網友直頭話「作為《Winning》Fans，呢隻Game完全不能接受，除非時光倒流5年，否則問人借玩都費事！」玩過《WinningElevenDS》都會認同跟本唔應該喺NDS出，睇畫面3D質素真係好差，硬要出立體遊戲，起角兼狗牙出晒，真係好難玩得落去！雖然網上討論區總有人會持反面聲音，好似畫面唔係咁重要、玩法比預期好，更有人話10分會畀7分。<br>無論你站哪一邊，要知好嘢一定有知音人，至於衰樣就……巿場自然會調節，最新發現呢隻《WinningElevenDS》可能變成有史以來最平《Winning》，最近有舖將佢賤賣$98，估唔到「大作」都會跌得咁快！<br>記者：許福合<br><br>http://www.konami.jp/we/weds/<br></p><p>銷售點：I-Gamer<br> 地址：深水埗福仁商場地下G16舖<br> 電話：27253338</p></body></html>