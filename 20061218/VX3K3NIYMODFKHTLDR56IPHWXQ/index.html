<html><header><meta charset="utf-8"><title>霆鋒恨攞老人牌</title></header><body><h1>霆鋒恨攞老人牌</h1><p>謝霆鋒噚日去跑馬地馬場，同成班英皇歌手出席該公司嘅員工聖誕聯歡會，大會仲頒咗8個20年長期服務獎畀一班員工。之後霆鋒同記者傾偈，話自己爭10日就撈夠10年，自己都恨有獎囉喎，跟住又話自己要成30歲先滿約，覺得自己老喇。咁究竟霆鋒想快啲老有獎攞，定係驚自己好快老冇fans鍾意呢？</p></body></html>