<html><header><meta charset="utf-8"><title>大摩文禮信唱聖詩好投入</title></header><body><h1>大摩文禮信唱聖詩好投入</h1><p>仲有唔夠一個禮拜就係聖誕節，街上人頭湧湧，大家都趕住去shopping，一片歡樂氣氛。喺呢個佳節，摩根士丹利（大摩）嘅聖誕歌唱團又出動齊齊唱聖詩籌款，舊年喺置地廣場唱，今年轉咗地方，去咗國際金融中心（IFC）商場。今次已經係第四年嘞，由佢哋嘅亞洲主席文禮信同班高層帶頭，連同一群身穿紅袍嘅香港保護兒童協會小朋友，一齊高唱聖詩，為商場增添氣氛。</p></body></html>