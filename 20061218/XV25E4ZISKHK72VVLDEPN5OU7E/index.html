<html><header><meta charset="utf-8"><title>求驗客手記：馬賽擬搵艾歷臣救亡</title></header><body><h1>求驗客手記：馬賽擬搵艾歷臣救亡</h1><p>法甲球會馬賽上周六作客輸畀南錫0:2，同榜首里昂差距已達19分，認真慘情；日前就有英國傳媒大爆，前英軍主帥、𠵱家冇嘢撈嘅艾歷臣準備上「馬」！馬賽班主因球隊成績曳，諗住賣盤，到時球會就可以高薪聘艾歷臣，兼有大把錢畀佢用；我求大俠覺得佢如果可令死「馬」重生，既省招牌，亦可威畀英傳媒睇！</p></body></html>