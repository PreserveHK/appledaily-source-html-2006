<html><header><meta charset="utf-8"><title>聖誕開Ｐ　食西羊熱盤</title></header><body><h1>聖誕開Ｐ　食西羊熱盤</h1><p>聖誕寒寒哋，開P熱盤食羊肉就最啱。冇時間燜中式羊腩煲，又或者覺得羊腩煲唔啱後生細仔食，不如試吓西式食法吖；William仲教埋大家英文，羊扒叫LambChop，羊肋係LambRib，之後上進階班請教西廚，就唔使雞同鴨講啦。<br>記者：劉昱蘭　攝影：陳盛臣<br>示範：WilliamCasterio@CosmoInstitute<br>（31116618）</p><p>紅酒藍莓配羊架</p><p>價錢︰$40/4人<br> 需時︰20分鐘<br> 材料：羊架4個、橄欖油2湯匙、洋葱圈/黑椒碎/麵粉各1湯匙、牛肉湯1杯、牛油30克、藍莓100克、紅酒200毫升、薄荷醬100克、葱段適量<br> 做法：橄欖油、黑椒及薄荷醬搽在羊架上，之後以預熱焗爐至150℃焗約10分鐘。剩餘的肉汁落鑊煮腍葱段，加入麵粉攪拌；熄火後倒入紅酒及牛肉湯，再開火，滾起落牛油、洋葱圈及藍莓略煮，最後以此「紅酒藍莓汁」淋在羊架上。</p><p>藍莓</p><p>售價<br> （b）$22.9/盒　平之選<br> （c）$23.8/盒<br> （d）$32.9/130g</p><p>馬拉咖喱羊肋</p><p>價錢︰$38/4人<br> 需時︰35分鐘<br> 材料：羊肋500克、椰奶/熱水各100毫升、松子5粒、葱段/蒜/鹽/油各適量、薑/黃薑/咖喱粉各30克、紅椒50克、黑椒粒/冰糖各10克、檸檬葉2片<br> 做法：起油鑊煎羊肋至金黃色盛起。磨碎葱、蒜、薑、黃薑、紅椒及黑椒，落鑊煮10分鐘，加水續煮10分鐘，再加椰奶和咖喱粉多煮10分鐘，以鹽及冰糖調味，然後淋在羊肋上，撒松子及檸檬葉伴碟。</p><p>黃薑</p><p>售價<br> （a）$24/磅</p><p>薑汁羊扒配薄荷醬</p><p>價錢︰$40/5人<br> 需時︰30分鐘<br> 材料：羊扒1公斤、香草80克、黑椒20克、薑汁50毫升、牛油15克、鹽/牛油少許、薄荷醬100克<br> 做法：以香草（隨個人口味選擇香草種類）、黑椒、鹽及薑汁醃羊扒。牛油起鑊，煎羊扒約8分鐘，伴以薄荷醬一起食用，口感清新。</p><p>羊扒</p><p>售價<br> （b）$75.9/磅<br> （d）$16/100g　平之選</p><p>想跟William一齊入廚學英文，𠵱家《蘋果》讀者有試堂優惠，12月28日下午3時至5時，CosmoInstitute有一堂免費煮食班，名額有限，想知多啲或者報名，就致電31116618查詢喇。</p><p>超市/街市資料</p><p>（a）屯門街市<br> 屯門良景邨<br> （b）百佳（黃埔）<br> 紅磡黃埔花園第12期地庫2號<br> 23657472<br> （c）惠康（佐敦）<br> 佐敦道37號<br> 27702694<br> （d）吉之島（屯門）<br> 屯門市廣場第1期1樓<br> 24527333</p></body></html>