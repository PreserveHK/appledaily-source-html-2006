<html><header><meta charset="utf-8"><title>是日upload：土瓜灣「麥記」搵鬼食</title></header><body><h1>是日upload：土瓜灣「麥記」搵鬼食</h1><p>專賣漢堡包的跨國企業麥當勞快餐店分店遍布全球，光顧「麥記」幾乎是平、靚、正的代名詞，土瓜灣馬頭圍邨也有一間「麥記」，售賣的卻是「唔係人食」的東西，網友異口同聲說：「呢間麥記你食埋我份嘞！」<br> 這間令人卻步的麥記並非快餐店，不供應薯條、漢堡包，只賣元寶蠟燭及神枱佛具，老闆麥先生原在黃大仙下邨開舖，屋邨拆卸重建才搬到土瓜灣，在該邨洋葵樓地下經營了約四年，他說數年前甫開業已有一些細路取笑店名，但他不以為然，「做咗十幾廿年生意，冇乜所謂啦。」<br> 賣漢堡包的麥記近年受健康飲食及纖體風氣影響生意，賣元寶蠟燭的「麥記」生意也愈來愈難做，「近年講環保，唔興燒金銀衣紙，裝香嘅人都少咗。」麥先生慨歎營業額僅夠交租，「做足成年都係幫房屋署搵錢。」</p></body></html>