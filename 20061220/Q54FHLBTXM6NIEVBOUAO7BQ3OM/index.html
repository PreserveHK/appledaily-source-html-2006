<html><header><meta charset="utf-8"><title>側田、肥谷遭企鵝偷桃</title></header><body><h1>側田、肥谷遭企鵝偷桃</h1><p>側田與谷德昭前晚出席動畫電影首映，與大企鵝公仔合照時，二人同時被大企鵝的雙翼打中下體，登時表情尷尬，側田對着記者儍笑，肥谷則說：「乜你咁準呀！」</p><p>側田、谷德昭及鄧麗欣（Stephy）前晚出席他們配音的動畫電影《踢躂小企鵝》（HappyFeet）首映，余安安、郭錦恩夫婦、葉翠翠及一班港男都有出席，三位主角與大企鵝公仔合照時，企鵝雙翼不停左搖右擺，站在其左右的肥谷及側田忽然瞪大眼，原來二人的下體被企鵝打中，側田呆立當場只懂儍笑，肥谷則忍不住笑說：「乜你咁準㗎！」場面尷尬。</p><p>玩滑板下體受創</p><p>事後側田說：「都估唔到會打中，好搞笑，不過唔緊要啦。」其後又說：「我要搵律師告佢！」側田表示戲中正好為該企鵝配音，今次像是被自己打到，感覺核突。他又謂小時候試過下體受創，側田說：「我12、13歲時喺美國學玩滑板，一次塊板突然彈起，撞正嗰度呀，好痛。不過玩滑板係全身都有機會整親，唔只重要部位。」問入行以來有否弄傷過下身，側田說：「冇喎，我做嘢都唔會有危險，頭先情況都係估唔到㗎。」<br> Stephy接受訪問表示沒看到側田及肥谷意外被襲，她說：「哎呀，miss咗㖭，不過佢哋應該冇乜嘢，唔會好大力啫。」<br> 採訪：胡比<br> 攝影：林德雄</p></body></html>