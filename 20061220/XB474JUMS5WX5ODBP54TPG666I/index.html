<html><header><meta charset="utf-8"><title>掛凸鏡頂得住破財鑊！</title></header><body><h1>掛凸鏡頂得住破財鑊！</h1><p>喺屋企望出窗，當然想要宜人海景、山景，可惜香港的樓宇密度極高，望出街唔係隔籬屋個廳，就係五光十色嘅招牌，甚至係對面樓天台隻天線鑊。呢啲景觀完全影響到你嘅財運、健康，唔想咁，梗有計啦！<br>文︰方海閱<br>網址：www.fonghoiyue.com.hk</p><p>煞氣以5★為最強</p><p>Case1：鑊形天線無端破財</p><p>若屋企對面有隻天線鑊，咁你要小心，因為呢隻鑊會吸走你家宅的財氣，你可能會無端端破財，或被人撬走客戶、生意等。<br> 化解方法︰掛一面小凸鏡或貼反光玻璃紙，將其殺傷力反射出去；或用窗簾遮擋，減輕作用。<br> 煞氣︰★★★★</p><p>Case2：黃色招牌感情破裂</p><p>若你的窗口對正黃色招牌，特別是五顏六色的，愈夜愈奪目的，風水上稱為「光煞」。這些煞氣令你多病痛，夫妻感情易破裂，子女亦較反叛難教。<br> 化解方法︰可掛一面小凸鏡將煞氣反射出去；或者用窗簾遮擋，亦有減輕作用。<br> 煞氣︰★★★★</p><p>Case3：尖角似劍被撬牆腳</p><p>望出窗口或露台，見到對面建築物的尖角或者座山好似劍咁插向你，呢把「劍」對健康及感情都極為不利，甚至容易被人橫刀奪愛。<br> 化解方法︰可用窗簾遮掩對住的尖角，或者在這些方位種植一些有刺的植物，例如龍骨、仙人掌等以作化解。<br> 煞氣︰★★★★★</p><p>Case4：蜈蚣燈柱人易躁</p><p>若窗口對住電燈柱，而燈柱的外形如一條大蜈蚣，呢條「蜈蚣」會影響你的健康，令人容易暴躁、情緒不穩，或者經常覺得頭痛。<br> 化解方法︰在對住蜈蚣燈柱窗外，掛一把小劍，劍口對住燈柱，斬除凶煞。或者放一隻公雞對住燈柱，因為公雞食蜈蚣，將煞氣「食走」。<br> 煞氣︰★★★★★</p><p>售賣點：<br> （a）淳道發展中心（21441514）<br> （b）繽紛園藝（23815330）</p></body></html>