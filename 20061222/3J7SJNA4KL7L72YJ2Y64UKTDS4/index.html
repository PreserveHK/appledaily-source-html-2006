<html><header><meta charset="utf-8"><title>轆-Book：Saab9-3ConvertibleAero<br>優皮情迷無頂快感</title></header><body><h1>轆-Book：Saab9-3ConvertibleAero<br>優皮情迷無頂快感</h1><p>「香港揸開篷車有咩好呀，又多塵又熱！」未真正試過開篷箇中樂趣的人，問十個人都會有如此反應，但試想像，一身優皮士打扮，坐在開篷跑房車中，在山路上飛馳，刺激過後，將車停在海邊，仰頭即可享受頭頂一片藍天，是何等優游自在！全新紳寶9-3Aero版開篷跑車，有全新V6引擎、舒適皮椅、方便電軟篷、搶眼外表，想一嘗優皮士滋味？那不如先用視覺來感受一下吧！<br>記者：黃婉冰<br>攝影：何家亮<br>Model：Chimpy</p><p>07特別版潮玩「老襯」</p><p>「嘩，好姣，好大膽喎！」早知07年新款Saab9-3ConvertibleAero版未至於改頭換面大執樣，但估唔到新車顏色已足以令我感到意外。「ElectricBlue」，一種帶Metallic效果的鮮藍色，是07年兼30周年版獨有顏色，你可以話佢姣，但無可否認，今次的「姣藍」令9-3young好多，唔再係黑、白、灰、紅咁普通，加上車廂改用Aluminium襯全黑設計、米色皮椅，外表搶眼，內裏Cool爆，咁襯法，一絕。</p><p>V6Turbo引擎　「發力」無邊</p><p>以前影親Saab的新車，我一定會先走去車尾瞄一瞄，睇睇車尾個字係大「T」定細「t」，但今次我話之佢係大定細都一樣興奮，因為我已經知道今次換上V6Twin-ScrollTurbo引擎，250bhp馬力加上330Nm扭力，起步比上一代更有力更有Turbo感覺，配上一個6前速Sentronic半自動波，Load低10mm，再用埋賽車式軚盤按鈕玩+/-波，行山路一樣可以當跑車咁玩，唯一不同的是，它比跑車舒服，半桶式皮座、房車式避震、懸掛，房車式享受，跑車式操控，適合一眾講求享受的優皮士。</p><p>最強安全措施</p><p>一向認為，架車愈勁，安全措施相對地愈要有番咁上下強，新車有多項安全措施如ESP（ElectronicStabilityProgramme）、EBA（EmergencyBreakAsist）、自動彈出式防滾架、SAHR主動式頭枕，大吉利是就算開住篷遇上翻車意外，防滾架就會自動彈出，以確保乘客不會受到重大撞擊。</p><p>話你知：頭安全枕奪殊榮</p><p>SAHR主動式安全頭枕，曾於2001年「世界交通安全研討會」中獲得「2001安全成就獎」。設計是根據槓桿原理，由上部頭墊支撐連接到座椅背裏的壓板，當後方撞繫時，乘客的身體撞擊力壓到椅背，椅背移動壓板向後，接着頭枕會向上及向前移，在強烈的後甩開始前接住乘客的頭部，可避免乘客在撞擊時，因頭部後甩所產生的各種傷害。</p><p>抵讚：</p><p>新車繼續大膽發掘新色，再一次令人驚喜，尤其是車廂加重了Aluminium裝飾，重金屬感帶出好Young的效果，好Fresh。</p><p>要彈：</p><p>懸掛偏軟，對女仔來講，感覺舒服又易控制，但對喜歡跑車格的男仔來講，可能會略嫌操控感未夠。</p><p>Saab9-3Convertible：</p><p>引擎：2,792ccV6DOHCTurbo<br> 馬力：250bph/rpm<br> 扭力：350/2,000rpm<br> 傳動：6前速Sentronic半自動波<br> 車價：$580,000<br> 車輛提供：MetroMotorsLtd（28381973）</p></body></html>