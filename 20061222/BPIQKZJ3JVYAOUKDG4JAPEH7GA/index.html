<html><header><meta charset="utf-8"><title>湯盈盈做冬　鮑參翅肚孝敬父母</title></header><body><h1>湯盈盈做冬　鮑參翅肚孝敬父母</h1><p>湯盈盈在家中排行最小，集萬千寵愛，正所謂孻女孻心肝，湯媽媽知道個女自幼鍾意食鮑魚，所以盈盈每次返加拿大，日日都歎西冷扒咁大件嘅鮑魚；知道盈盈要登台，又會準備愛心鮑片畀佢喺飛機上「攝」牙罅；有冇感動到想喊？盈盈笑說：「如果冇得食就喊！」趁住爹哋媽咪第一次喺香港過冬，盈盈話要做乖乖女，親手整番個鮑參翅肚盆菜孝敬番佢哋先得喎！<br><br>記者：趙珮倩<br>攝影：何家亮<br>示範：翠亨邨主廚關志強<br>髮型：KathyLeung（TetebyPRIVATEiSALON）</p><p>鮑參翅肚盆菜</p><p>需時：60分鐘（未計煮發魚翅及醃帶子時間）<br> 價錢：$680/8人<br> <br> 材料：海蝦6両、牙揀翅6両、南非罐頭鮑魚6隻、冬菇4両、竹笙2両、海參6両、濕髮菜1両、帶子6両、白切雞半隻、西蘭花8両、白蘿蔔/枝竹/炸魚肚/榆耳共12両、雞湯/鹽/糖/生粉/薑片/蠔油適量<br> <br> 芡汁：雞湯500毫升、蠔油1湯匙、鹽少許</p><p>做法：鮑魚未開罐慢火煲12小時，取出後以適量雞湯、生粉、蠔油煮10分鐘備用；魚翅預先浸兩日，再煲8小時，以適量雞湯煨30分鐘，瀝水備用；海蝦洗淨後白灼；冬菇以少許雞湯、糖和鹽蒸30分鐘；竹笙浸腍落薑片汆水，再以少許雞湯煮5分鐘；海參加薑片汆水，以適量雞湯和蠔油燜10至15分鐘；髮菜洗淨，以適量雞湯和鹽蒸10分鐘；帶子用鹽和生粉醃半日，白灼3分鐘；西蘭花以少許鹽烚熟；白切雞切件；白蘿蔔、枝竹、炸魚肚、榆耳汆水，倒入雞湯500毫升，燜20分鐘至蘿蔔變腍，以生粉埋芡。<br> 將枝竹、蘿蔔、榆耳、魚肚鋪盆底，以西蘭花圍邊，再放帶子、髮菜、冬菇、白切雞、竹笙，然後砌上海蝦、鮑魚、海參、魚翅，最後淋上芡汁，滾熱20分鐘即可。<br> <br> 貼士：食盆菜一定要夠熱，盆底放入一塊鋁隔，可避免煮燶底層的材料。</p><p>海蝦</p><p>售價<br> （a）$72/斤<br> （c）$18/100g<br> （d）$39.9/磅　平之選</p><p>金玉滿華堂</p><p>需時：1小時20分鐘<br> 價錢：$20/4人<br> <br> 材料：白蘿蔔1斤、竹笙2両、甘笋1斤、小棠菜4両、金華火腿1両、素鵝6両、雞湯6両<br> <br> 芡汁：雞湯250毫升、蠔油1/2湯匙、鹽少許<br> <br> 做法：白蘿蔔切成2吋高柱形，備用；竹笙浸腍切半，釀入白蘿蔔，倒入雞湯煮15分鐘；甘笋舀成波子狀，蒸20分鐘；金華火腿切條，釀入小棠菜中心，以雞湯烚熟；素鵝切件伴碟，淋上芡汁即成。</p><p>甘笋</p><p>售價<br> （a）$4/斤　平之選<br> （b）$6.8/500g×2包<br> （d）$8.9/斤</p><p>金銀膶鮑魚蝦鬆</p><p>需時：45分鐘<br> 價錢：$30/4人<br> <br> 材料：鮑魚2両、蝦4両、膶腸1條、雪梨1個（切粒）、芹菜1両（切粒）、生菜半斤、青/紅椒粒/亁葱/蒜頭/鹽/生粉少許、蠔油1茶匙、雞湯適量<br> <br> 做法：罐頭鮑魚煮腍後，以適量雞湯、生粉、蠔油煮10分鐘切粒；膶腸蒸熟，蝦以鹽和生粉略醃，兩者切粒；爆香亁葱、蒜頭，落蝦、膶腸、鮑魚快炒1至2分鐘，再落雪梨、芹菜、青/紅椒粒兜勻，最後以蠔油及生粉埋芡，生菜球切半上碟即成。</p><p>膶腸</p><p>售價<br> （a）$2.5/両　平之選<br> （b）$72/斤<br> （c）$33.9/400g<br> （d）$89/磅</p><p>超市/街市資料</p><p>a.沙田街市<br> 沙田沙角邨街市<br> <br> b.惠康（沙田）<br> 沙田沙角邨商場3樓<br> 26468292<br> <br> c.吉之島（紅磡）<br> 紅磡黃埔花園第5至6期地下及地庫1層<br> 26276688<br> <br> d.百佳（大角嘴）<br> 西九龍海庭道18號奧海城2期G1-10號舖<br> 27404159</p></body></html>