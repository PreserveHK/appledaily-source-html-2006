<html><header><meta charset="utf-8"><title>食走私狗肉危險重重</title></header><body><h1>食走私狗肉危險重重</h1><p>【本報訊】香港禁食狗肉逾半世紀，首次有違規者被判入獄，愛護動物協會公關及傳訊經理顏綺苓對裁決表示歡迎，認為可為市民帶來正面的警醒和教育作用，「就算𠵱家冬天，係唔係真係要屠殺貓狗嚟食，即係中國人所講，可以補身呢？」<br> 法律界人士黃國桐則表示過去很多同類個案，法庭通常判罰款了事，今次判監個案，可對漠視動物權益者起阻嚇作用。黃國桐說，過去觸犯法例者多是新界村民，「鄉下人仍然以為，凍就要食貓食狗。」</p><p>梁文韜：啲肉好香</p><p>傳染病醫生勞永樂指今年內地已有二千餘宗人類感染瘋狗症個案，主要是因為中國人太愛吃狗肉，根據內地農業部指引，「肉狗」不需打針，所以港人「食走私狗肉好危險。」勞說：「劏狗嘅過程，又或者被狗咬就會染上瘋狗症。即使冇瘋狗症，俾佢咬一啖，破傷風、發炎、毀容都手尾長。」<br> 食家梁文韜卻大唱反調，並指香港禁食狗肉的法例是對是錯見仁見智。他坦言過去在韓國甚至香港，都吃過不少狗肉：「有幾好食？啲肉好香，脂肪口感比羊肉好食好多。」<br> 事件昨成為網上熱話，有網民認為判刑太輕，香港討論區網民「練狗術師」認為：「個官咁樣開咗個頭都係好事，起碼都要有呢啲人行先死先，等其他未開化的香港人知驚。」AwinG在迷你論壇說：「細個都食過，好香，不過好慘！」</p></body></html>