<html><header><meta charset="utf-8"><title>刀仔鋸大樹：曼城老樸小勝攻過關 - 華度</title></header><body><h1>刀仔鋸大樹：曼城老樸小勝攻過關 - 華度</h1><p>曼城上輪聯賽主場輸咗畀熱刺，今季主場不敗身終被打破，但總體主場成績仍然有9戰4勝4和1負。實在佢哋近兩季主場表現向有保證，今輪續留守主場作賽，對手係保頓呢支唔係贏1:0就係輸0:1嘅「悶波」球隊，今仗一於吼曼城贏1:0。<br> 紐卡素同熱刺都啱啱喺周中踢完聯賽盃，前者主場輸畀車路士出局，熱刺雖然晉級，但就同英冠聯球隊修安聯踢足120分鐘，體力有所消耗。雖然熱刺上輪擊敗曼城，打開客場聯賽勝利之門，但總體成績都係麻麻，近兩次作客紐卡素亦要輸波而回。今仗中庸啲，可以試吓和波1:1。<br> 樸茨茅夫亦係今季英超其中一支主場威力頗強球隊，迄今9戰僅1負，迎戰雷丁及屈福特兩支升班馬都贏波。今輪佢哋將遇上第3支升班馬錫菲聯，雖然錫菲聯近況不俗，近4場錄得3勝1和，但整體表現始終未見太有說服力，今日去到樸軍主場隨時被打回原形，可博主隊贏2:1。</p><p>喜伯年射手死火博1:1</p><p>蘇超球隊喜伯年近兩仗連敗，又跌落去第6，主因相信都係同隊中主力射手基倫近期死火有關。不過今輪秩序，喜伯年又有主場之利，對手亦只係聖美倫，相信主隊應該都有至少1分落袋，都係向1:1和波埋手穩陣。<br> 文：華度</p></body></html>