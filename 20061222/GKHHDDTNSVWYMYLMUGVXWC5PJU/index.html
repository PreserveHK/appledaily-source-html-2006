<html><header><meta charset="utf-8"><title>徐小鳳愈遠睇愈索</title></header><body><h1>徐小鳳愈遠睇愈索</h1><p>徐小鳳前晚繼續喺紅館開騷，其間有歌迷抵死咁話：「小鳳姐好似靚咗。」小鳳姐答：「乜我舊年唔靚咩？承你貴言，總之今年好過舊年。」有歌迷即刻大嗌：「出年仲靚。」佢就笑笑口咁話：「山頂嘅朋友可能睇我仲靚，我哋叫『愈遠愈靚演唱會』。」當小鳳姐演繹rap歌《徐想曲》時，歌迷猛讚佢勁過周杰倫，都幾搞笑！</p></body></html>