<html><header><meta charset="utf-8"><title>醒目B等爹哋收工先出世<br>譚耀文望8仔旺收視</title></header><body><h1>醒目B等爹哋收工先出世<br>譚耀文望8仔旺收視</h1><p>譚耀文（阿譚）愛妻日前誕下7.5磅男嬰「八仔」，由於譚太採取自然分娩，故早前阿譚在橫店拍劇期間，每天都擔心太太早產，幸好只屬虛驚一場。談到亞視新劇《義無反顧》收視欠佳，阿譚笑言寄望BB能帶旺收視，來個雙喜臨門！</p><p>譚耀文早前在橫店趕拍新劇《A計劃》，日前他已返港。雖然在娛樂圈日子不淺，但阿譚今次拍劇竟然日日擔驚受怕，可是令他如此擔心的，並非是演繹上的問題或要他做高難度動作，而是因為妻子臨盆在即，自己隨時做老竇，結果譚太終於在本周一（18日）晚成功誕下小B仔。</p><p>作動停工</p><p>由於小B仔的出生時辰「八」字多多，所以阿譚笑言囝囝是個「八仔」，日前他接受訪問，大談榮升人父前的感受。<br> 阿譚說：「嗰時我真係好擔心趕唔切返香港陪太太生BB！其實接呢部劇嗰陣我已經同晶哥（王晶）落咗道密令，一旦太太生嘅話，我就要停晒手頭上所有工作返香港，又執定晒行李隨時走人，點知到部劇拍到lastday嗰日上晝，我太太先打電話畀我，話好似作動，個肚好痛，問我係咪生得喎，我點知啫，咪問番佢係咪生得，叫佢去診所check吓，然後同導演講話要即刻走人！」&#13;</p><p>助手面青</p><p>阿譚續說：「嗰一刻心情真係好驚好亂，又怕冇機位，又怕趕唔切返去，我助手仲嚇到面都青。點知15分鐘之後，我上咗車準備去機場嗰陣，太太再打畀我，話原來未生得住，我先至鬆一口氣，跟住返片場完成埋部劇，第二日即刻返香港。」<br> 阿譚有份主演的亞視劇集《義無反顧》，播映以來收視差強人意，阿譚不諱言有點失望，但強調好戲在後頭，希望觀眾捧場之餘，更寄望BB能帶來好運，帶旺劇集收視，給他來個雙喜臨門！<br> 採訪：戴彩煥<br> 攝影：仇志德</p></body></html>