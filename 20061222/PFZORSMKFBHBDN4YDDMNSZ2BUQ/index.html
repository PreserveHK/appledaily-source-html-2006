<html><header><meta charset="utf-8"><title>創作紅人殺上前線<br>EricKwok好歌自己唱</title></header><body><h1>創作紅人殺上前線<br>EricKwok好歌自己唱</h1><p>如果要為郭偉亮（EricKwok）界定一個身份，相信大部份人都會認為他是一個幕後人，今年Eric終於以個人身份推出首張廣東碟，走到幕前成為真正歌手。</p><p>郭偉亮給人的印象，大多只是知道他是幕後創作紅人、前組合Swing的成員，又或者是葉佩雯的男朋友。今年Eric終於跳到幕前，以個人身份推出大碟，更以歌手身份接受各大媒體訪問，對此Eric表示曾因這個問題而不打算轉到幕前，Eric說：「以前Swing有兩個人，好多時都係Jerald講嘅比較多，𠵱家就自己一個人面對，以前都可以有個人幫手分擔，而且我好怕影相擺甫士，硬係覺得怪怪哋。」</p><p>欲以曾江做封套</p><p>原來Eric曾構思在個人唱片封套上，不用自己的照片，不過因唱片公司不接受而告吹，他續說：「我好鍾意曾江，之前都請佢幫手拍MV，所以我真係諗過用佢張相做CD封面，但係公司唔會畀錢你去宣傳曾江嘛，所以最後都唔work。」</p><p>作品拱手讓他人</p><p>Eric之前曾推出一張名為《Collection》的唱片，銷量達一萬張，不過收錄的是他重新演繹自己作給其他歌手的歌曲，包括陳奕迅名作《幸福摩天輪》。身為作曲人的Eric表示曾有些作品，原本想留給自己唱，但礙於要打響創作人名堂，所以連最喜歡的作品也要拱手讓人，他說：「其實每一首作品我都好鍾意，初入行時為咗要打響名堂，有啲歌就算自己好想keep低，都要畀其他人唱，好彩𠵱家自己嘅話事權大咗，少咗呢啲情況發生。」<br> 採訪：李珮洳　攝影：陳慧安<br> 化妝：TiffanyofAnnie.G<br> 髮型：RickyKwokofLESalon<br> 服裝提供：ZUCCA<br> 場地提供：Jack'sTerrazzaRistorante</p></body></html>