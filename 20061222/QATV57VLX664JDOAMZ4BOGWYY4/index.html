<html><header><meta charset="utf-8"><title>饒珮君傳授舞功<br>收10萬鑽飾回禮</title></header><body><h1>饒珮君傳授舞功<br>收10萬鑽飾回禮</h1><p>饒珮君創辦的舞蹈學校開業一年，大部份學生更在公開試考取好成績，令饒珮君與拍檔周志坤特別開心。上周她在校舍與學生慶祝創校一周年，有學生為答謝二人，送上近10萬元鑽飾。</p><p>饒珮君為專心發展舞蹈事業，再沒與亞視續約，還在一年前與拍檔周志坤創辦跳舞學校教授拉丁舞。上星期剛好創校一周年，適逢一班學生在英國皇家舞蹈試考取好成績，於是饒珮君在校舍舉行聖誕晚會，與部份學生及家長歡度一番。</p><p>視學生如家人</p><p>當日有學生送上近10萬元鑽飾給饒珮君和周志坤，難怪二人笑逐顏開。視學生如家人的饒珮君說：「呢一年雖然好辛苦，但係班學生有咁好嘅成績都值得。𠵱家佢哋會自動自覺返嚟練舞，加上喺呢一年入面，我哋由幾十位學生增加到200幾個，地方真係唔夠用，所以真係想搵一間大啲面積嘅studio俾佢哋。我睇緊位置㗎喇，如果搵到一個4,000呎嘅地方做ballroom俾佢哋練習就最好啦！」<br> 新一年即將開始，饒珮君已滿腹大計，她說：「我想搞多啲跳舞騷，班學生就有多啲演出機會，想畀大家知道我哋係一個team出嚟，係有一個班底。」</p><p>盼創服裝品牌</p><p>饒珮君更希望創立一個服裝品牌，她說：「嚟緊我又會做一個公開舞蹈比賽嘅評判，第一次做評判咋！呢方面可以擴闊我嘅眼光，而且可以累積多啲經驗。但最想就係搞一個跳舞服嘅品牌，所有衫都係我設計嘅。」<br> 採訪、攝影：王連連</p></body></html>