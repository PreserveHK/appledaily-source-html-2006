<html><header><meta charset="utf-8"><title>讚吳文忻勇　彈鼓吹歪風<br>祖兒想除眼袋「落妝好驚」</title></header><body><h1>讚吳文忻勇　彈鼓吹歪風<br>祖兒想除眼袋「落妝好驚」</h1><p>整容在香港愈見普遍，吳文忻更是首位公開整容過程的香港藝人，不少女藝人也曾被傳整容，容祖兒也由出道時的醜小鴨，變成今日的天之驕女。曾被傳整容的她，昨日讚吳文忻大膽，但不該鼓吹整容風，其後又自爆落妝後有三個眼袋，故最想抽眼袋脂肪。</p><p>容祖兒出道至今，樣貌改變之大有目共睹，她由醜小鴨變成今日五官突出的樂壇天后，因而屢被傳整容，但她都例牌否認。昨日她在新城電台接受訪問時，大談吳文忻公開整容一事，她說：「每個人有自己嘅選擇，我覺得係趨勢，韓國整容普及化，一個女仔梗係想自己變靚，吳文忻肯冒險去做手術，係好大膽，冇話百分百冇事，雖然韓國好普遍，都唔應該鼓吹。」</p><p>怕面部肌肉變硬</p><p>問祖兒可曾想整容，她說：「我已經接受呢個樣，入行咁多年都知自己唔係靚女，慣咗就OK。」若有人出高價要她當整容代言人呢？祖兒說：「唔使啦，我自己係年輕嗰一群，唔希望跟呢個風氣，藝人更要小心選擇，整形冇問題，藝人整形就係好大話題。」<br> 問祖兒謂若真要整容，會改哪個地方，她說：「整眼袋，我落妝好驚㗎，有八個眼袋！好似誇張咗，三個左右啦，隻眼好多褶，要去眼袋嘅脂肪，我睇電視《凹/凸容醫》，見啲手術好驚㗎。」現在女星打針瘦面也很普遍，問祖兒會否考慮，她說：「冇諗住，呢啲會好沉迷，我聽講有個人想小腿瘦，不停咁打，點知小腿硬咗，打面咪會打到硬晒，咁唔得㗎。」<br> 至於剛整容返港的吳文忻，昨日接受商台電話訪問表示面部仍未消腫，也未適應現在的樣貌，她透露是次手術包括削鼻骨、上唇注入骨膠原及面側眼角打肉毒桿菌，手術約個半小時。</p><p>文忻：驚整上癮</p><p>今次文忻任代言人酬勞高達100萬，有雜誌指她靠整容翻身，她則謂不少藝人都有整容，只是自己高調承認。主持林曉峰（阿Lo）又問是否收足酬勞，文忻表示分期收時，阿Lo即問她會否分期整容，她說：「我都驚整上癮。」阿Lo再追問整容不為錢、不為翻身，莫非為興趣？文忻尷尬說：「只係咁啱有咁嘅條件出現。」<br> 採訪：楊潔雯<br> 攝影：陳偉權</p></body></html>