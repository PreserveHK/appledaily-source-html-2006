<html><header><meta charset="utf-8"><title>林海峰攜妻遊埠從頭開始</title></header><body><h1>林海峰攜妻遊埠從頭開始</h1><p>林海峰（Jan）前晚在會展演出尾場棟篤笑，完騷後他在後台將一頭金髮剃光，希望一切從頭開始。昨早7時多，阿Jan與嬌妻彭羚抵達赤鱲角機場，未見兩女兒同行，準備到日本過二人世界，認真識歎。</p><p>林海峰一連六場的「林海峰是但噏踎低噴飯」棟篤笑前晚在會展演出尾場，捧場嘉賓除阿Jan父母及妻子彭羚外，還包括鄭裕玲、呂方、古巨基及陳志雲等。完騷𢱑銀後，昨早7時多，阿Jan與彭羚抵達赤鱲角機場，準備到日本過二人世界，同行未見兩女兒，阿Jan見到記者即面燶燶拋下一句：「咁早都有記者喺度嘅？」<br> 前晚的棟篤笑，阿Jan仍有提及鄭希怡（Yumiko）甩褲事件，但因早前有雜誌指他在Yumiko傷口灑鹽，他說到此話題，故意不說出Yumiko的名字，只做手勢扮空中飛人，然後說：「佢都係受害者。」事後阿Jan說：「我第二、三場都冇講，係轉咗另一個演繹方法，Yumiko都有嚟睇，唔講名冇乜特別呀，又唔係乜嘢大件事。」有指阿Jan今次的演出還未被人放片段上網，他說：「慢過Yumiko，佢10分鐘就有，我就未有。」<br> 完騷後阿Jan馬上在後台剃光頭，他解釋說：「做完所有嘢，要由頭重新開始，我唔係激動，個金頭髮係為今次個show整，做完咪整走佢囉。我幾日前決定嘅，整金頭髮有啲唔習慣。」</p><p>出DVD送波鞋仔</p><p>阿Jan前晚在台上表示早前與滑水師傅閒聊，對方大爆葛民輝在西貢買地想起兩棟村屋，阿Jan向阿葛求證，卻遭否認，他說：「最後滑水師傅話做大戲嗰個葛民輝，唉，原來係蓋鳴暉，如果葛民輝係蓋鳴暉，我咪係林家聲囉。」台上的他又忘記拉褲鏈，發現時笑罵俞琤怎麼不提醒他，惹得全場大笑。<br> 此外，軟硬重組的「LongTimeNoSee演唱會2006」今日推出DVD，碟內輯錄嘉賓的演出及未曝光花絮，整套boxset附送與演唱會上的波鞋道具一樣的迷你波鞋，還有寫真集。<br> 採訪：王連連<br> 攝影：陳俊強、娛樂突發組</p></body></html>