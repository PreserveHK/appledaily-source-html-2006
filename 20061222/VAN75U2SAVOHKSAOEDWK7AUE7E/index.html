<html><header><meta charset="utf-8"><title>賭場大亨失威<br>Bobby慘變啤牌座</title></header><body><h1>賭場大亨失威<br>Bobby慘變啤牌座</h1><p>宣萱、歐陽震華（Bobby）、苗僑偉及黃宗澤等昨日於銅鑼灣宣傳無綫劇集《賭場風雲》，眾演員即場興奮地玩撲克牌遊戲，輸了便要受罰，結果黃宗澤與姚瑩瑩被安排跳扇舞，三哥苗僑偉則不斷迫歐陽震華夾撲克牌，他自己就要咬着玫瑰跳蓮步舞。</p><p>做包租婆靠自己</p><p>在劇中飾演爛賭婆的宣萱表示聖誕節將會開工，問希望收到甚麼禮物時，她說：「冇乜嘢特別想收，我自己希望可以儲多啲錢再買樓，最好可以做包租婆。」問到會否有男士送樓時，她說：「即使有人送樓，都掉頭走唔敢收。」<br> 黃宗澤聖誕節也要開工，問到可有準備禮物予緋聞女友胡杏兒時，他說：「我冇諗住，叫佢送畀我先喇，我同佢邊有計㗎！」此外，問到Bobby會否滿意該劇收視時，他說：「可以再好少少㗎，不過我聽出面嘅口碑都好好。」提到何時與太太生BB時，Bobby說：「諗吓喇！仲未諗得通，不過最緊要同太太有共識，咁我哋仲想過吓二人世界。」<br> 採訪：王崇穎<br> 攝影：陳志嵐</p></body></html>