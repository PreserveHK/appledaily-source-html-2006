<html><header><meta charset="utf-8"><title>鄭融聖誕發牢騷冇癮</title></header><body><h1>鄭融聖誕發牢騷冇癮</h1><p>鄭融（Stephanie）每年在香港過聖誕，不是看燈飾，就是跟朋友開P，了無新意，所以希望明年有機會到瑞士過白色聖誕，與一班好友圍着火爐促膝談心。今年Stephanie因要出席頒獎禮，只能回家與小狗同慶佳節，大呼無奈。
</p><p>聖誕是普天同慶的日子，一般人會在聖誕前四出搜購禮物又或是籌備聖誕派對，不過鄭融對這種慶祝方式感到生厭。她表示每年聖誕都要工作，要到12點後才出席朋友舉行的慶祝派對，Stephanie說：「年年我去朋友嘅party，唔夠一個鐘就完，去到食少少交換完禮物就走，根本感受唔到個氣氛。」</p><p>歎冬天不凍</p><p>至於今年，Stephanie連「短暫的聖誕派對」都不能參加，因為BoxingDay要出席頒獎禮，故只好回家與小狗過聖誕。Stephanie極渴望明年走出亞洲，到瑞士過白色聖誕，她說：「希望出年放到十幾日假，同幾個好朋友飛去瑞士，租間有火爐嘅屋，夜晚成班人圍住個火爐食吓嘢傾吓偈，之後就出去砌雪人。」<br> Stephanie又有感香港的冬天來遲了，她說：「以前聖誕節好凍，呢幾年唔知做乜，到12月都可以着夏天衫，之前揀禮物都可以買頸巾、手襪、暖水袋畀朋友，𠵱家真係冇乜選擇。」<br> 採訪：李珮洳<br> 攝影：陳慧安<br> 服裝：MissSixty<br> 化妝：VinciTsang.com<br> 髮型：TavinLiuofHairCulture<br> 場地提供：TintLiving</p></body></html>