<html><header><meta charset="utf-8"><title>特稿：「我係小人物不是英雄」</title></header><body><h1>特稿：「我係小人物不是英雄」</h1><p>曾任職警界30多年的李鏡泉，因見義勇為慘遭噬斷一截拇指，昨接受本報專訪說，今次判決合理，被告武鵬入獄是咎由自取，他更計劃循民事途徑向他索償，但今後再遇事，未必會挺身而出，「唔好當我係英雄，我係小人物，屋企人同朋友都話我儍，話我戇居。」</p><p>「家人朋友話我戇居」</p><p>現時任職小巴司機的李鏡泉，今年5月因勸武鵬摺起嬰兒車，與武鵬發生爭執，又因阻擋武鵬離開，遭武鵬咬斷一截拇指，動了兩次手術，植上皮肉及指甲，改善外觀，但指頭沒知覺，以致扣鈕、綁鞋帶或搣倒刺等簡單動作，均做不來。<br> 「我瞓喺醫院嘅時候，不停咁諗，覺得自己受傷好唔抵。」李鏡泉在武鵬判刑前對本報記者說。<br> 李鏡泉當差30多年，經常為民請命，惟「一朝被蛇咬，十年怕草繩」，「唔好當我係英雄，我係小人物，我都想呢個世界多啲正義嘅人，但現實係屋企人同朋友都話我儍，話我戇居。」</p><p>將循民事向武鵬索償</p><p>「我以前會挺身而出，但畀佢咬完，再有同樣事情發生，我會唔出聲，費事惹麻煩，但係希望大家唔好遇倒呢種人。」李鏡泉說。<br> 謙稱自己是小人物，不是英雄的李鏡泉又認為，武鵬可能不熟悉香港的情況才犯案，但他受過高深教育，應知犯案後果，而今次判刑是還他一個公道，案中兩人受傷，已不算重判，因武鵬家境不俗，他將會循民事途徑，向武鵬索償。<br> 本報記者</p></body></html>