<html><header><meta charset="utf-8"><title>最渴望最潮之<br>10大限量X'禮物</title></header><body><h1>最渴望最潮之<br>10大限量X'禮物</h1><p>金、銀二色喺今年絕對係大行其道，加上得到潮星潮人力撐，再加埋發哥滿城盡帶黃金甲，確係紅到發紫！所以今年聖誕最渴望得到的禮物，一定係西太后VivienneWestwood新推出的別注GoldProjectBag，全個袋都係大玩金色主義，讚！此外，小記仲為大家搜羅了今個聖誕推出的限量正貨，睇吓窩唔窩得中你個心?<br><br>記者：錢靖雯<br>攝影：陳偉強、何家亮、譚盈傑<br>Model：Rainbow@Jamcast</p><p>1　VivienneWestwood<br>黃金袋GoldProjectBag</p><p>11月喺香港舉辦過的大型時裝回顧展後，英國時裝殿堂級天后級設計師VivienneWestwood繼續為大家帶嚟驚喜，今個月就推出咗呢個限量版金色手袋GoldProjectBag，大熱金色配上VW獨有的Timeless設計，全球限量發售，香港分配到150個。名媛何超瓊一早已經率先喺VW時裝展當晚手挽呢個閃金手袋同西太后合照。Pansy仲話特別喜愛GoldProjectBag華麗中帶點少女氣息，配襯衣服又容易。</p><p>DetailsCheck!</p><p>VivienneWestwood（28335550）<br> 銅鑼灣告士打道225-257號信和廣場地下13號舖</p><p>2　VivienneWestwood<br>ArmyTag限量頸鏈</p><p>除了GoldProjectBag，西太后同期推出有這款鑲滿閃石的DiamanteArmyTag頸鏈。Orblogo斜放在長方形框內，這條頸鏈同樣限量150條，未正式推出已備受注目，勢必成為VW迷搶購的收藏品之一。</p><p>VivienneWestwood（28335550）<br> 銅鑼灣告士打道225-257號信和廣場地下13號舖</p><p>3　CommedesGarcons<br>黑色Monster香氛</p><p>Garcons香水向來多Fans，除了因為香味獨特，其香水瓶設計漂亮更係一大賣點。今次的聖誕特別版，味道是石榴、琥珀等調子，舊酒但新瓶，瓶子設計雖沿用之前的CDGWhite's做藍本，但就圍上了黑色膠珠，加埋名字叫PearlyMonster，又真係似一隻毛手毛腳的小怪物，當然係得意漂亮嗰隻啦!同期推出還有BeadyMonster。</p><p>I.T（29189522）<br> 金鐘太古廣場L1120號舖</p><p>4　Q-pot別致朱古力禮盒包裝</p><p>「Q」代表Quiz、Question、Quality和Queen，而「pot」，則代表「UnexpectedSecretJar」。由東京引入的Q-pot，今次推出的聖誕「朱古力」首飾禮盒，一盒3粒「朱古力」，有睇見都想食嘅朱古力電話繩、粉紅金莎戒指和SweetSweet心形朱古力頸鏈，送畀女友一定冧。</p><p>D-Mop（28400822）<br> 中環安蘭街11-15號地下</p><p>5　Bape聖誕猿人PizzaBoxset
</p><p>ABathingApe每周都會推出新品，聖誕大節，Nigo更加唔會唔理你哋班猿人迷。今次聖誕限量推出的PizzaBoxset，簡單Tee上除了一貫的「ABathingApe」字樣外，平時的Logo猿人頭就變了戴住聖誕帽的聖誕老人，Tee有黑底聖誕綠字加綠猿人頭和白底紅字加紅猿人頭兩款，Boxset包裝設計更扮足Pizza盒，又係Bape迷必買啦。</p><p>BAPESTOREHONGKONG（28689448）<br> 皇后大道中10號地下</p><p>6　AnnaSui手巾+PouchBoxset</p><p>AnnaSui和日本伊勢丹合作推出了兩個聖誕限定禮物，分別係內藏手巾仔及毛巾的Boxset，綑有白色喱士邊的黑色毛巾上繡有AnnaSui字樣及白色蝴蝶；手巾仔同樣是黑底，但就印有幾朵玫瑰花。而另一Set，則是黑底玫瑰圖案手巾仔，加一個繡有紫色玫瑰及蝴蝶的黑色Pouch，兩個Boxset都很瑰麗很AnnaSui，頭痛揀邊個?兩個都買囉，$299一個之嘛。</p><p>I.T（28344393）<br> 銅鑼灣信和廣場G/F</p><p>7　極罕Superstar1Leather聖誕版</p><p>adidasSuperstar聖誕別注的鞋身是很聖誕的磚紅色，最特別還是一些Detail設計：鞋跟位置不再局限於傳統的三葉Logo，而是節日限定的聖誕鐘圖案，鞋身更熨上精緻的「seasonsgreetings」金字，鞋櫳是睇落都暖笠笠的毛毛!限量22對，咁罕，如果有一對，其實唔肯送畀人囉!</p><p>adidasOriginalConceptStore（25042186）銅鑼灣京士頓街6B舖</p><p>8　adidas聖誕別注<br>ProModel1Leather</p><p>adidas聖誕別注還有ProModel1，以聖誕綠皮革製造，配以Fur製成鞋側三間及內櫳，觸感軟綿綿，鞋身一樣有「seasonsgreetings」字樣，限量33對。此外，adidas更首次推出限量版「迷你雪橇匙扣」，扣上有adidasLogo和小雪橇吊飾，限量30個！</p><p>adidasOriginalConceptStore<br> （25042186）銅鑼灣京士頓街6B舖</p><p>9　MaharishixKnowledge黑迷手錶</p><p>Maharishi主腦人Hardy喺香港巧遇本地潮舖852嘅Brain，一拍即合之下就促成了今次合作，推出以兩人都極愛的Luminor軍錶做藍本的限量手錶，錶芯更是以由瑞士原廠製造，原汁原味。兩款手錶限量分別係500隻黑迷和352隻橙黑，加埋等於852，正正係Brain的舖頭名稱。</p><p>8FIVE2（25739872）<br> 銅鑼灣謝斐道506號聯誠商業中心2樓3室</p><p>10　EVISU美國10周年限量版</p><p>日本牛王EVISU為紀念美版10周年，特地找來牛仔褲名師AdrianoGoldschmied操刀，設計了這條「UmtimateLuxuryJean」。男女裝全球各限量生產559條，褲腳印上每條褲的限定生產編號，彰顯其珍貴。最特別是兩個褲袋位除了有EVISU招牌Logo「m」字外，還有代表Goldschmied的「g」字。</p><p>EVISU（22347266）<br> 中環IFC2期3097號舖</p></body></html>