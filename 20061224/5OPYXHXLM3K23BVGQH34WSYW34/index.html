<html><header><meta charset="utf-8"><title>捧住肚腩過聖誕之掃大餐：<br>踩入厚福街擦薄荷羊架　平安夜涼浸浸</title></header><body><h1>捧住肚腩過聖誕之掃大餐：<br>踩入厚福街擦薄荷羊架　平安夜涼浸浸</h1><p>日日做到無停手嘅你一定準備好今晚出擊玩到翻天覆地，弊！一個人人都會逼出街嘅日子居然唔記得訂枱食飯？唔緊要，一於踩入尖沙嘴殺入厚福街，嗰度有不少細店都有提供聖誕大餐，店小小人多多反而更熱鬧。<br><br>記者︰方綺君　攝影︰林栢鈞<br>Model︰Mavis、Christy、Tobey、Leo</p><p>中東Feel聖誕夠新鮮</p><p>OliveGarden是厚福街最新開業的食肆，開業個多月，主打的是香港較少有的地中海菜及中東菜。老闆Ken是土耳其人，人人都知道不少中東國家和土耳其是回教國家，連老闆Ken都說︰「聖誕節對中東人來說只是一個普通的節日，無乜人會大肆慶祝㗎！來港後受香港過聖誕的氣氛感染，我都開始愛上聖誕節。」所以OliveGarden竟然特地為聖誕節設計了多款新菜式，一於過一個甚有中東氣氛的聖誕。</p><p>土耳其羊架</p><p>羊架用香料醃製過後放入焗爐焗15分鐘，因為加咗薄荷，所以食後有淡淡的薄荷香留在口中，非常舒服。下襯以茄子、忌廉和芝士打成的茄子茸，無薯茸咁膩。</p><p>MezzaPlatter</p><p>中東式的前菜拼盤，有茄瓜沙律、炸魷魚，混入薯仔和芝士，伴以加有土耳其香料及胡椒等的乳酪醬，值得一讚是自家製的麵包，熱辣辣入口充滿鬆餅味。</p><p>中東沙律</p><p>老闆Ken的最愛，有大大粒牛油豆、洋葱、番茄粒等，其特色是加入土耳其香料Sumac和大量橄欖油，如果唔想食咁油，記得落單時要講明呀！</p><p>焦糖燉蛋布甸</p><p>賣相精緻的焦糖燉蛋布甸加入了Orchid蘭花香料，食入口會感到幽幽的花香。</p><p>Menu<br>聖誕餐收費：</p><p>平安夜每位$169<br> 中東沙律<br> 龍蝦湯<br> MezzaPlatter<br> 3揀1主菜：<br> 羊膝配茄瓜茸、土耳其羊架、扒海鮮大燴<br> 3揀1甜品：<br> Tiramisu、焦糖燉蛋布甸、暖朱古力布甸<br> 土耳其咖啡或蘋果茶</p><p>聖誕搵食</p><p>OliveGarden（27225100）<br> 地址︰尖沙嘴厚福街地下5號舖<br> 營業時間︰星期一至日11:00am-12:00mn<br> 座位︰約40個</p><p>法式小店夠溫馨</p><p>隱藏在厚福街轉角橫街的dap，一派小店格局，橙黃的燈光看上去更溫馨，無論一大班朋友還是情侶都很適合在這裏慶祝。平安夜和聖誕日均提供2人（$348）及4人（$498）聖誕大餐，有前菜、主菜及甜品，份量夠晒咁多個人分。主菜除了店中一向主打的焗焦糖蒜片香草羊架扒，其他都是為聖誕設計的新菜式，無論第一次或來過的客人都有新鮮感。</p><p>亁葱牛腩汁燴羊膝</p><p>中式做法的羊膝，用滷水汁燜到肉變腍，再淋上味道濃郁的牛腩汁，咬入口啖啖肉又多汁的誘惑，邊個可以抗拒？</p><p>鱈魚燒伴鮮茄海鮮飯</p><p>鱈魚份量不少，新鮮用料只需加入香草再煎就好好味，拌入鮮茄的意大利飯，比平常的多點酸味較開胃。</p><p>Menu<br>聖誕餐收費：4人同歡聖誕餐$498</p><p>蜆肉香滑忌廉湯；頭盤包括芝士松露汁焗薯皮、軟殼蟹凱撒沙律、脆辣雞柳菠蘿火腿薄餅；主菜有煎香橙鴨胸、燒焗焦糖蒜片香草羊架扒、鱈魚燒伴鮮茄海鮮燴飯；甜品包括芝麻芝士餅、暖榛子布甸南瓜汁，另包茶或咖啡。</p><p>聖誕搵食</p><p>dap（23121689）<br> 地址︰尖沙嘴厚福街8號地下4號舖<br> 營業時間︰星期一至六11:00am-12:00mn、星期日12:00nn-11:00pm<br> 座位︰約40個</p><p>大餐齊齊Share
</p><p>在樓上Sell歐陸菜、裝修有一份紐約味道的798unit&amp;co.，又點會無聖誕大餐食呀！一如以往，店中鼓勵大家Sharing，有飯齊齊食，所以節日拼盤會根據每枱客人的數量一大盤上菜，即2位就放2人份量的節日拼盤，4位就放4人份量，餘此類推。</p><p>冬蔭功海鮮意大利飯</p><p>味道非常有趣，冬蔭功味重但不辣，冬蔭功湯飲得咁多，但煮飯放入口𡁻的確新鮮。</p><p>節日拼盤（蟹肉椰菜沙律、香辣天婦羅、意式小食）</p><p>有應節的BBQ火雞串燒、蟹肉椰菜沙律、意式小食和天婦羅，天婦羅有魷魚、蘑菇等，加入少許辣粉更惹味，送酒亦可。</p><p>Menu<br>聖誕餐收費：</p><p>$268（6:00pm-8:00pm）、$298（8:30pm-11:00pm）<br> 節日拼盤；法式海鮮濃湯；3揀1主菜有烤鱈魚脆米餅、烤羊架藍莓醬或冬蔭功海鮮意大利飯，還有甜品拼盤（雜莓麵包布甸、呍呢拿雪糕和朱古力蛋糕）。</p><p>聖誕搵食</p><p>798unit&amp;co.（23660234）<br> 地址︰尖沙嘴厚福街9號1樓<br> 營業時間︰星期一至日12:00nn-12:00mn<br> 座位︰110個</p></body></html>