<html><header><meta charset="utf-8"><title>求驗客手記：摩納哥門將掃里昂興</title></header><body><h1>求驗客手記：摩納哥門將掃里昂興</h1><p>當國米、西維爾、不來梅等榜首隊都可歇冬前贏波賀聖誕，喺法甲遙領嘅里昂就「斯人獨憔悴」，上周六主場俾摩納哥迫和0:0；其實里昂呢場佔盡優勢，怪就怪摩納哥門將羅馬；呢位前法國國腳，就兩度救出里昂「死球王」祖連奴比南布肯奴（P祖連奴）勁射，克里斯、卡士唐、馬達隆連番攻門，又俾呢位老哥救出，佢做摩納哥和波英雄時，就搞到個1.25倍主W開唔出嘞。</p></body></html>