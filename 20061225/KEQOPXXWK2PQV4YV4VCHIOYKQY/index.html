<html><header><meta charset="utf-8"><title>執筍貨：加料C230最後清貨</title></header><body><h1>執筍貨：加料C230最後清貨</h1><p>都話挨年近晚零舍多平貨執，好似MercedesBenz咁，繼上次減價賣埋最後一批ML350後，今期又輪到「C仔」C230，雖然今次唔係勁減車價，但抵買程度都唔弱，事關新車配備晒「SportPackage」大包圍、Bi-Xenon燈、天窗、司機位電腦記憶座椅、軚環+/-轉檔撥片、泊車感應、摺鏡、軚盤後方轉檔撥片等，照原價逐樣執就要另加$60,000，但家陣依舊以淨車價$399,000發售，代理話呢批係最後一批存貨，呢款賣完唔會再出，計落都算係絕版貨喎！<br>記者：黃婉冰<br>攝影：伍慶泉<br>查詢：仁孚行（28957339）</p><p>SportPackage包括整套原廠大包圍，出車慳番唔使自己改。</p></body></html>