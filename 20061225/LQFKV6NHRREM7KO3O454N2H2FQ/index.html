<html><header><meta charset="utf-8"><title>側田大馬迎聖誕</title></header><body><h1>側田大馬迎聖誕</h1><p>側田每年聖誕都會同屋企人一齊食晚飯慶祝，不過今年佢就將呢個喜慶日子留番畀馬來西亞嘅歌迷，事關佢喺噚晚嘅平安夜陪咗當地歌迷倒數迎聖誕，仲大唱聖誕歌。今次係側田第一次去大馬舉行演唱會，所以佢話自己都有少少緊張，為免有任何差錯，仲索性提早兩日去當地綵排。</p></body></html>