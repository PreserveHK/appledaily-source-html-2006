<html><header><meta charset="utf-8"><title>小儀戀Donald似紅杏出牆</title></header><body><h1>小儀戀Donald似紅杏出牆</h1><p>商台DJ阮小儀日前被雜誌拍到與ILoveUBoyz的Donald撐枱腳及拖手行街，昨日小儀與森美在上水中心為聖誕活動任司儀，她對緋聞笑言像紅杏出牆，她說：「都冇拖手，角度問題啫，好核突呀。」</p><p>「我要咗佢啦」</p><p>Donald早前曾公開表示因工作太忙而與女友分手，小儀卻說：「佢哋仲一齊，我都唔係第一次同佢傳，有一次仲話方力申撬牆腳，同佢爭我㖭！」<br> Donald前晚在銅鑼灣出席葛民輝生日會，他承認與小儀飯敍，對方還蹺他手，但卻否認相戀，Donald說：「嗰日佢蹺住我手行，唔係拖住，小儀行街鍾意蹺住人，希望佢有個真嘅出現，冇人要就我要咗佢啦！」<br> 採訪、攝影：駱華齡、李珮洳</p></body></html>