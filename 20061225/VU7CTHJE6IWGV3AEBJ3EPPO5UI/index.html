<html><header><meta charset="utf-8"><title>麥包夾青瓜<br>有營兒童聖誕餐</title></header><body><h1>麥包夾青瓜<br>有營兒童聖誕餐</h1><p>又到聖誕，小朋友等到頸都長，等今日擦餐勁!不過為人父母就要頭痛，既想整餐應節豐富聖誕餐，但又唔想小朋友食太多冇營養雜食。齋煮瓜瓜菜菜，小朋友又唔吼喎。等營養師柯文滿幫你度個有營菜單，再整色整水扭吓聖誕麥包條，小朋友食得開心又健康!</p><p>記者：趙珮倩<br> 攝影：陳陶鈞<br> 示範：鍾錦玲女士<br> 食譜設計：營養師柯文滿<br> 鳴謝：太和康樂幼兒學校</p><p>X’mas扭扭條</p><p>需時﹕10分鐘<br> 價錢﹕$20/4<br> 材料：麥包4片、青瓜1條、甘笋1條、蟹柳4條</p><p>做法：麥包以麵糰棍壓成薄片，白鑊輕烘脆表面；蟹柳灼熟用手撕成條備用；青瓜、甘笋洗淨全部切成長幼條；麥包薄片放平，將適量青瓜、甘笋、蟹柳條放上，捲起後以錫紙扭成長條形即成。<br> 知多啲：麥包的纖維含量比白麵包高3倍，加埋青瓜同甘笋，就係一款高纖小食。</p><p>青瓜</p><p>售價<br> （a）$8/斤<br> （b）$6.3/0.5kg<br> （d）$7.3/斤　平之選</p><p>田園火雞炒飯</p><p>需時﹕20分鐘<br> 價錢﹕$20/4人<br> 材料：白飯3碗、粟米粒/紅蘿蔔/豆角/火雞肉各100克、鹽1/6茶匙、水/油各適量<br> 做法：紅蘿蔔洗淨、去皮、磨茸，豆角洗淨切粒。火雞肉洗淨，下鑊炒至7成熟後，加紅蘿蔔茸、粟米及豆角炒至全熟，盛起備用。將白飯倒入鑊中，加適量水炒熱，倒入材料炒勻，最後灑鹽調味即可。<br> 知多啲：豆角嘅豆蛋白質豐富，外面綠色部份又高纖，多食有益。仲有，營養師教路，開party最好有一樣飽肚食物，咁就唔會不停食太多冇益小食而唔知飽。</p><p>豆角</p><p>售價<br> （a）$12/斤<br> （b）$4.1/0.3kg　平之選</p><p>金瓜薯餅</p><p>20分鐘<br> 價錢﹕$12/4人<br> 材料：薯仔500克、洋葱40克、粟米40克、紅蘿蔔40克、生粉少許、水/油各適量<br> 做法：薯仔去皮切細件，隔水蒸熟，趁熱攪爛成薯茸。洋葱去衣，切粒炒至6成熟；紅蘿蔔磨成茸，全部材料加入薯茸中攪勻。用手將薯茸輕壓成4個小餅塊，撲上生粉，用易潔鑊煎至兩面金黃即成。</p><p>薯仔</p><p>售價<br> （a）$5/斤　平之選<br> （b）$5.9/斤<br> （d）$5.1/斤</p><p>馬露天使</p><p>需時﹕15分鐘<br> 價錢﹕$18/4人<br> 材料：南瓜80克、栗子30克、粟米40克、馬蹄50克、水1公升<br> 做法：栗子去衣，煮至腍；馬蹄洗淨去皮，攪成茸備用；南瓜隔水蒸熟，與栗子一同加水攪拌煮滾成南瓜栗子糊，最後加入粟米粒及馬蹄茸，再煮至滾以增加口感即成。<br> 貼士：揀栗子要揀又圓又大有光澤，包甜!</p><p>馬蹄</p><p>售價<br> （a）$3/磅　平之選<br> （b）$3.4/0.3kg<br> （d）$6/磅</p><p>鮮果菠蜜特飲</p><p>需時﹕8分鐘<br> 價錢﹕$16/4人<br> 材料：橙2個、蜜瓜500g、菠蘿100g<br> 做法：蜜瓜去皮去核，用榨汁機榨成汁；橙及菠蘿榨汁，與蜜瓜汁混和搖勻即成。菠蘿的酸味，可帶出蜜瓜的甜美，雙重口感。<br> 知多啲：菠蘿可有效協助腸道消化食物，有佢就唔怕開Party食滯。</p><p>蜜瓜</p><p>售價<br> b）$38/個</p><p>超市/街市資料</p><p>a.土瓜灣街市<br> 土瓜灣市政大廈</p><p>b.惠康超級廣場(紅磡)<br> 湖光街1-7號聯盛大廈地下10C-10G<br> 23339205</p><p>c.華潤萬家超級市場(紅磡)<br> 馬頭圍道103、103A及105號新華大樓地下<br> 23341697</p><p>d.百佳超級廣場(紅磡)<br> 黃埔花園第三期地下1A<br> 23341254</p></body></html>