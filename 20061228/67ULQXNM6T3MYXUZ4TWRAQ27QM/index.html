<html><header><meta charset="utf-8"><title>求驗客手記：漢堡谷狀態閃電開操</title></header><body><h1>求驗客手記：漢堡谷狀態閃電開操</h1><p>德甲𠵱家正值歇冬期，要喺07年1月尾先會重開，我求大俠以為班球員有得放吓假叉足電，下半季再搏殺過。點知漢堡由於排喺尾2關係，教練多爾話要早啲開操谷番起隊波，於是啱啱周三已經提早集訓。我求大俠見到漢堡咁積極備戰，班主又話肯開水喉畀多爾買新球員，希望佢哋歇冬後有好成績可以護級啦。</p></body></html>