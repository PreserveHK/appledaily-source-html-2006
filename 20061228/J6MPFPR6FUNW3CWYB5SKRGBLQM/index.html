<html><header><meta charset="utf-8"><title>求驗客手記：水手老闆被整蠱好勞嘈</title></header><body><h1>求驗客手記：水手老闆被整蠱好勞嘈</h1><p>日本球壇向來好齊心，絕少出現唔愉快事件。但最近橫濱水手老闆左伴繁雄架日產車就俾人拮穿條胎放晒啲氣，一時間球迷同球員都成為「嫌疑犯」。原來水手隊近年成績差，今年仲因為換教練同獎金問題，搞到球會上下不和，左伴生自然犯眾憎。求大俠覺得拮車胎只係小兒科，只係普通惡作劇啫！左伴生咁勞嘈，未免小題大做！</p></body></html>