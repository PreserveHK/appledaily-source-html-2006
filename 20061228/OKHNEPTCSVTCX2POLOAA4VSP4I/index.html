<html><header><meta charset="utf-8"><title>求驗客手記：「曼車會」擬變壓軸戰</title></header><body><h1>求驗客手記：「曼車會」擬變壓軸戰</h1><p>英超賽會同直播英超嘅SKYTV正就商討，曼聯喺4月14日作客車路士嘅聯賽可否調去聯賽煞科日。本來，如曼、車喺英足盃4強相遇，場波就會延期到5月8或9號，但𠵱家聯賽咁緊湊，商人唔想放過𢱑銀良機，企圖將場波調去打煞科，屆時就可重溫89年阿仙奴喺最後一戰擊敗利物浦獲得聯賽嘅歷史，收視、廣告實行谷爆燈！</p></body></html>