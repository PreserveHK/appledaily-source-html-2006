<html><header><meta charset="utf-8"><title>網民爆料：「發電機」駁通鹹濕波士上位</title></header><body><h1>網民爆料：「發電機」駁通鹹濕波士上位</h1><p>「講講吓又摸我塊面，又捉實我隻手，後來仲攬住我膊頭，夾硬要我挨落佢心口度！」網民peggy101今年過了一個不愉快聖誕，因為她近來備受上司性騷擾，更叫她難受的是，竟有女同事主動向該上司獻媚，藉以取代了她原來的職務，猶如電視劇情現實版。<br> 「我𠵱家成日避開佢，佢就刻意降我職務，我明明職級高過其他同事，佢就要我做啲junior做嘅嘢。」peggy101有苦自己知，但沒想到還要遭其他同事奚落。「另一個成日發電但做嘢勁唔掂嘅女同事，黐埋嗰個上司度主動獻媚，結果備受重用，嗰個姣女同事仲寸我俾人充軍塞外。」<br> 不少網民都對peggy101遭遇深表同情，又建議向上級投訴，甚至報警求助，但peggy101認為：「無證無據點告喎，而且最多咪調我去另一個部門，第二個部門嘅人實覺得我係麻煩友，到時我實好慘。」律師鄧偉棕表示，類似的辦公室性騷擾事件個案如要入罪，確需要人證或物證，因此他建議女性應盡量與男同事保持距離，尤其避免單獨相處。<br> <br> </p></body></html>