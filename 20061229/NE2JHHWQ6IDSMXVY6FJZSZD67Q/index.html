<html><header><meta charset="utf-8"><title>食肉獸迎戰除夕<br>食定保胃菜</title></header><body><h1>食肉獸迎戰除夕<br>食定保胃菜</h1><p>過兩日就到除夕，又到倒數狂歡大擦一餐嘅時候。之不過前幾日聖誕嗰餐飽滯感依然未散，個胃仲未恢復元氣，又點可以開懷大食？不妨嘗試以菠蘿、木瓜等材料整番兩味，極速消化肉食，再配搭其他護胃強腸的食材如開心果、雞髀菇，儲足Quota等除夕再放縱﹗<br><br>記者：趙珮倩　攝影：楊錦文<br>示範：土瓜灣讀者Hilda</p><p>菠蘿咖喱海鮮炒飯</p><p>需時︰25分鐘<br> 價錢︰$30/4人<br> 材料︰菠蘿1個、急凍海鮮1包、洋葱1/2個（切粒）、米2杯、鹽各1/2茶匙、菠蘿汁1湯匙、黃薑粉/咖喱粉1茶匙、胡椒粉/紅花粉/紅洋葱/蒜茸/三色椒粒/香葉各少許、水200毫升&#13;</p><p>做法︰加水煮滾紅花粉與香葉，待凍後用來煲飯；菠蘿洗淨，切開一半起肉切粒，以鹽水浸10分鐘；海鮮下鹽和胡椒汆水，瀝亁備用；爆香紅洋葱和蒜茸，加入洋葱粒和三色椒粒，落黃薑粉、咖喱粉，再加入海鮮兜勻，倒入白飯炒鬆，最後混入菠蘿汁快炒1分鐘即成。</p><p>知多啲︰菠蘿含物質「菠蘿朊酶」，能分解蛋白質，如吃了大量肉類，不妨吃些菠蘿幫助消化。</p><p>菠蘿
</p><p>售價<br> （a）$10/個　平之選<br> （c）$16.9/個<br> （d）$25/個</p><p>開心素丁</p><p>需時︰10分鐘<br> 價錢︰$20/4人<br> 材料：開心果1/2杯、馬蹄6粒、甘笋1/2條切粒、西芹1束（切粒）、鹽/糖各1茶匙、油適量<br> 做法︰先將開心果走油，備用；馬蹄洗淨去皮切細粒；以少許油燒熱鑊，炒香西芹和甘笋，再落馬蹄粒，最後放開心果，以鹽和糖調味兜勻即可。<br> 知多啲︰開心果含豐富的油脂，潤腸通便，有助身體排毒。</p><p>開心果
</p><p>售價<br> （b）$12.9/200g　平之選<br> （d）$28.9/170g</p><p>黑椒雙髀</p><p>需時︰30分鐘<br> 價錢︰$20/4人<br> 材料：雞髀菇2隻、雞髀扒1件、黑椒/豆粉/豉油/糖/鹽各1茶匙、薑2片、油/酒各適量<br> 芡汁︰麻油/酒各少許、蠔油/黑椒/豉油各1茶匙<br> 做法︰雞髀扒切絲，以黑椒、豆粉、豉油、糖和鹽醃20分鐘；雞髀菇以薑片汆水，瀝亁備用；燒熱鑊炒熟雞肉，下雞髀菇兜勻，灒酒埋芡炒至收亁水即可。<br> 知多啲︰中醫學認為雞髀菇能益胃清神，幫助消化。&#13;</p><p>雞髀菇</p><p>售價<br> （a）$16/斤　平之選<br> （d）$7.5/120g</p><p>檸香龍脷</p><p>需時︰25分鐘<br> 價錢︰$20/3人<br> 材料：龍脷魚柳1包、雞蛋1隻、鹽1/2茶匙、檸檬1/2個、胡椒粉/香草/油/糖各適量<br> 芡汁︰檸檬汁1湯匙、糖2茶匙、鹽少許、生粉2茶匙、水1/2杯<br> 做法︰龍脷柳解凍後，撒上鹽和胡椒粉；雞蛋拂勻，加入適量檸檬汁、胡椒、鹽、糖及香草；猛火下油燒熱鑊，龍脷柳沾上蛋液後落鑊煎，隨即轉慢火，把龍脷柳兩面煎成金黃色上碟，煮芡汁淋上龍脷柳上即成。.<br> 知多啲︰檸檬能促進胃部分泌蛋白質分解酵素，增加胃腸蠕動，幫助消化。</p><p>龍脷
</p><p>售價<br> （b）$19.9/454g<br> （c）$19.8/磅　平之選<br> （d）$4.5/100g</p><p>糖醋木瓜沙律</p><p>需時︰10分鐘<br> 價錢︰$10/2人<br> 材料：木瓜1/2個、醋5湯匙、糖100g、沙律菜50g、水500毫升<br> 做法︰把木瓜洗淨去皮，切片備用；水與醋攪勻，再加糖，以慢火煮溶糖，待冷後放入木瓜片，放雪櫃浸透，吃時伴上沙律菜便可。<br> 知多啲︰木瓜中含一種幫助分解肉食的酵素，加速消化和吸收，對健脾消滯十分有效。&#13;</p><p>木瓜</p><p>售價<br> （a）$15/2.5斤<br> （b）$4.2/斤　平之選<br> （c）$5.9/磅<br> （d）$3.6/100g<br> </p><p>超市/街市資料</p><p>a.油麻地街市<br> 油麻地新填地街<br> <br> b.惠康超級市場（油麻地）<br> 眾坊街3號駿發花園5座地下1-11號<br> 23326158<br> <br> c.百佳超級廣場（九龍灣）<br> 德福花園P27號<br> 22435892<br> <br> d.西田（沙田）<br> 正街2至8號新城市廣第3期3樓<br> 26941111<br> <br> 註：以上價格以12月28日為準，若有變更，則以超市當天實際價格為準。</p></body></html>