<html><header><meta charset="utf-8"><title>啟剛、晶晶變多哈人?</title></header><body><h1>啟剛、晶晶變多哈人?</h1><p>跳水公主郭晶晶早排參加多哈運動會，男友霍啓剛專程帶爹哋霍震霆同媽咪朱玲玲捧場，呢對情人嘅關係已經不言而喻。噚日互聯網上就流傳一張註明係霍公子同郭晶晶喺多哈時所影低嘅有趣照片，相中兩人扮成中東人，各自穿着中東長紗服又披上頭巾，一齊展現燦爛笑容，雖然呢張情侶照好盞鬼，但馮仁昭就覺得張相有多少瑕疵，似有造相之嫌。</p></body></html>