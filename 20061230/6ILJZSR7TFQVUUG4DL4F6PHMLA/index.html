<html><header><meta charset="utf-8"><title>《姊魅》女星嫁整容院長</title></header><body><h1>《姊魅》女星嫁整容院長</h1><p>曾經演過韓國鬼片《姊魅情深》嘅34歲女星廉晶雅，噚日下午同拍拖唔夠半年嘅整容醫院院長，喺首爾Ｗ酒店舉行婚禮，廉晶雅都算喺06年最後標尾會行婚禮嘅韓星。噚日有過百位藝人現身婚禮會場，而早前同佢合作拍片嘅池珍熙，仲擔任婚禮司儀㖭，而喺大合照嘅時候，仲發現久未露面嘅金宣兒同剛當完兵嘅張赫，金宣兒表情好鬼肉緊，唔知係唔係想搶接花球呢？</p></body></html>