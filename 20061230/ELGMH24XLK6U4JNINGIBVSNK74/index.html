<html><header><meta charset="utf-8"><title>謝安琪1.20嫁張繼聰　隊茶保胎</title></header><body><h1>謝安琪1.20嫁張繼聰　隊茶保胎</h1><p>謹訂於2007年1月20日為樂壇「新人」謝安琪張繼聰結婚之喜，是晚假座赤鱲角富豪機場酒店敬備喜酌！屆時新郎將會獻身與親友開懷暢飲，但事先聲明，新娘將不接受任何豪情式灌酒，以免影響腹中塊肉的健康，多謝合作！</p><p>謝安琪與張繼聰於上月底公布結婚消息，二人奉子成婚，拉埋天窗。其實他們早於今年3月已訂婚，打算明年1月份舉行婚禮。本報收到消息，謝安琪與張繼聰已訂於明年1月20日在赤鱲角富豪機場酒店舉行婚宴，筵開15席，宴請親友之外，圈內好友都會陸續收到喜帖，包括陳奕迅、林苑、張敬軒及周國賢等。<br> 伴娘則由謝安琪腹中塊肉的一號契媽王菀之擔任，並找來森美任伴郎，但因森美一月份要開拍王晶新戲，故要待拍戲檔期落實後才知能否出任，否則將由EO2成員頂上。</p><p>6月做媽媽</p><p>現時婚禮已籌備得七七八八，開心新郎張繼聰早已準備與賓客盡情暢飲，但新娘謝安琪屆時懷孕已近五個月，為免影響胎兒健康，她將以茶代酒，相信疼錫她的親朋也不會向她灌酒。<br> 由於謝安琪有喜，為免同日註冊讓她太勞累，故決定在擺酒前一周先行註冊，而一眾歌手朋友均要為1月1日舉行的商台頒獎禮及1月13日舉行的無綫《勁歌》頒獎禮張羅，待該段時間過去後，只剩下港台頒獎禮，可輕鬆一點在20日為這樁喜事狂歡。待出席完所有頒獎禮後，謝安琪便正式開始暫別樂壇的養胎生活，靜候明年6月做媽媽。</p><p>BB旺老竇</p><p>堪輿學家麥玲玲昨日接受查詢，談到謝安琪與張繼聰婚後會否帶旺事業？她說：「其實佢哋結婚嗰日係宜嫁娶嘅，但係同佢哋兩個就冇咁夾，結婚之後可能會多拗撬，諗嘢嘅方向都唔係好夾。屬豬嘅BB就唔係咁聽媽咪話，但就同爸爸夾啲，明年結婚之後，佢哋兩個嘅事業運都唔差，係幾好嘅一年。」<br> 採訪：李全</p></body></html>