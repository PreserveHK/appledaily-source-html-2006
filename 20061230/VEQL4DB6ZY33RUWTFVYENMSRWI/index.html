<html><header><meta charset="utf-8"><title>NEWS解凍有暗湧</title></header><body><h1>NEWS解凍有暗湧</h1><p>偶像組合NEWS自今年5月暫停活動後，各成員分別作個人發展，日本報章《日刊Sports》噚日報道NEWS所屬嘅尊尼事務所宣布組合將會喺明年復工，之前因為未成年飲酒鬧事而被事務所雪藏嘅內博貴同埋草野博紀終於解凍。但同日下晝，喺網上有關NEWS復工嘅相關報道竟然無故被刪除，認真離奇。
</p></body></html>