<html><header><meta charset="utf-8"><title>嘩！除夕DVD：寸嘉賓　加插後台料<br>好過現場睇　軟硬演唱會2006</title></header><body><h1>嘩！除夕DVD：寸嘉賓　加插後台料<br>好過現場睇　軟硬演唱會2006</h1><p>正如林海峰一開始就講：「嚟睇得我演唱會，起碼三張幾嘢，唔少人都係聽軟硬天師聽大。」聽番兩人幽默搞笑對答，好似變番細路咁返老還童，今次演唱會DVD包裝精美，收錄多名嘉賓的表演，仲有軟硬寸人精句，DVD中又加插後台情況，睇晒演唱會內外面，好過睇現場！<br>記者：許福合</p><p>舞台前後</p><p>寸嘉賓精句</p><p>軟硬請來嘅嘉賓，除咗唱番首歌，自然唔少得被軟硬玩餐飽，暗寸明寸，以下就係佢哋嘅精句！</p><p>黎明快歌高手</p><p>「黎明除咗係最靚仔唱片公司老闆，佢仲係唯一可以企定定唱快歌嘅歌手，真係高人。」</p><p>黃貫中唔係反日</p><p>「Beyond係咪不和？人哋娶個日本老婆，婚禮上就唔見你，係咪反日先？」</p><p>張學友掌聲多過軟硬</p><p>「成個演唱會，只有一個人出場時，掌聲多過我哋，佢就係歌神張學友！」</p><p>陳奕迅開Show少一場</p><p>「軟硬開演唱會？開表演會至真嘛！」<br> 「陳奕迅開9場，我10場，多你一場！」</p><p>古巨基訪問軟硬</p><p>古巨基講到曾訪問過軟硬，仲被玩咗一大輪，阿葛話：「有咁嘅事，我唔記得嘅！」</p><p>楊千嬅最好打</p><p>楊千嬅一出出，又笑儍咗。「楊千嬅可能係現時最好打嘅女歌手！」</p><p>《longtimenoseesofthardhongkongcoliseum2006》<br></p><p>DVDBoxset包裝包你話靚，內容包括有3隻DVD以及精美相集，仲包括曾喺演唱會出現嘅波鞋公仔，不過好貴。</p></body></html>